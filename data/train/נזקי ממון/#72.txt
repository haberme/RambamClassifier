וכן כל כיוצא בזה נגח שלושה שוורים בשלושה ימים זה אחר זה וברביעי נגח חמור ובחמישי נגח גמל או שנגח חמור וגמל בתחילה בשני ימים זה אחר זה ואחר כך נגח שלושה שוורים זה אחר זה הרי זה ספק אם הוא מועד לשוורים בלבד או לשלושת המינין הוא מועד וכן אם נגח בשלוש שבתות זו אחר זו ובאחד בשבת ובשני בשבת או שנגח בחמישי בשבת ובערב שבת וביום השבת ובשתי שבתות הבאות אחריה הרי זה ספק אם הוא מועד לשבתות בלבד או לשלושת הימים ששניים מהן חול וכל אלו הספקות וכיוצא בהן אין מחייבין בהן את המזיק אלא חצי נזק