יש לה בחביטה שהרי מצאה מקום רך ולא נתרסקו אבריה אבל אם ירדה כדרכה ואכלה משלם מה שהזיקה ואפילו טינפה פירות במי לידה משלם מה שהזיקה מפני שתחילתו בפשיעה וכן אם דחפתה חברתה ונפלה משלם מה שהזיקה מפני שהיה לו להעבירן אחת אחת כדי שלא ידחפו זו את זו הוחלקה ונפלה ויצאת וחזרה לגינה אף על פי שחזרה שלא לדעת הבעלים משלם מה שהזיקה מפני שהיה לו לשומרה שלא תחזור שהדבר ידוע שכיון שידעה דרך הגינה הרי היא חוזרת מאליה הקדר שהכניס קדירותיו לחצר בעל הבית שלא ברשות ושיברתן בהמתו של בעל הבית פטור ואם הוזקה בהן בעל הקדירות חייב