והזיקה פירות בחיכוכה וכן אם טינפה פירות להניתה תולדות הרגל הזיקה בגופה דרך הילוכה או שהזיקה בשיערה דרך הילוכה או שכישכשה בזנבה או באוכף שעליה בפרומביה שבפיה בזוג שבצווארה וכן חמור שהזיק במשאו בשעת הילוכו ועגלה המושכת שהזיקה בשעת משיכתה כל אלו תולדות הרגל הן וברשות הרבים פטורין וברשות הניזק משלמין נזק שלם כישכשה בזנבה כשכוש רב שאינו דרכה תמיד והזיקה ברשות הרבים או שכישכשה בגיד שלה ברשות הרבים והזיקה פטור ואם תפס הניזק גובה חצי נזק ממה שתפס שזה הדבר ספק הוא אם אלו תולדות הקרן שחייב עליה ברשות הרבים או תולדות הרגל שפטור עליה ברשות הרבים כמו שביארנו