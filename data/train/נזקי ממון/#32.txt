וכן כל כיוצא באלו אם אכלה ברשות הניזק משלם נזק שלם וברשות הרבים פטור ואם נהנת משלם מה שנהנת חיה שנכנסה לרשות הניזק וטרפה ואכלה בהמה או בשר משלם נזק שלם שזה הוא דרכה אבל כלב שאכל כבשים קטנים או חתול שאכל תרנגולים גדולים הרי זה שינוי ומשלם חצי נזק סל שיש בו לחם ונכנס חמור ושיבר הסל ואכל הלחם משלם על הסל ועל הלחם נזק שלם שזה הוא דרכו וכן שעיר עיזים שראה לפת וכיוצא בו על פי החבית ונסתבך בחבית ואכל את הלפת ושיבר את החבית משלם על שניהן נזק שלם כשם שדרכו לאכול כך דרכו להיתלות בכלים