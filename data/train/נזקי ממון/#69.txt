הזיק בשבתות משלם נזק שלם ובימות החול משלם חצי נזק ומאימתיי היא חזרתו משיהיו התינוקות ממשמשין בו ביום שהוא מועד לו ולא יהיה מזיק נזק שהועד לו נגח שור היום וחמור למחר וגמל ביום שלישי נעשה מועד לכול ראה שור היום ונגחו ולמחר ראה שור ולא נגחו וביום השלישי ראה שור ונגחו וברביעי ראה שור ולא נגחו ובחמישי ראה שור ונגחו ובשישי ראה שור ולא נגחו נעשה מועד לסירוגין לשוורים וכן כל כיוצא בזה ראה שור היום ונגחו ולמחר ראה חמור ולא נגחו ובשלישי ראה סוס ונגחו וברביעי ראה גמל ולא נגחו ובחמישי ראה פרד ונגחו ובשישי ראה ערוד ולא