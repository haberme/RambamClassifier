את הגדול ומועד את הקטן המוציא מחברו עליו הראיה שור שנגח וחזר ונגח שור אחר הרי הניזק הראשון והבעלים כשותפין בו כיצד שור שווה מאתיים שנגח שור אחר שווה מאתיים ואין הנבילה יפה כלום הניזק נוטל מאה ובעל השור מאה חזר ונגח שור אחר שווה מאתיים ואין הנבילה יפה כלום האחרון נוטל מאה והניזק שלפניו עם הבעלים נוטלין חמישים חמישים חזר ונגח שור אחר שווה מאתיים ואין הנבילה יפה כלום האחרון נוטל מאה והניזק שלפניו חמישים והניזק הראשון עם הבעלים נוטלין חמישה ועשרים חמישה ועשרים וכן על דרך זו חולקין והולכים ניזק שתפס הבהמה שהזיקה לגבות חצי נזקו מגופה נעשה