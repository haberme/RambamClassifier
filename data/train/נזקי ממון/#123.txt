ודרסה על גבי תינוק כדרך הילוכה והרגתהו הבעלים משלמין את הכופר שהרגל מועדת להזיק כדרך הילוכה וברשות הניזק חייב אף על השן והרגל כמו שביארנו נמצאת למד שהמועד שהמית בכוונה נסקל והבעלים חייבין בכופר ואם המית בלא כוונה פטור מן המיתה והבעלים חייבין בכופר ותם שהמית בלא כוונה פטור מן המיתה ומן הכופר ואם נתכוון להמית נסקל והבעלים פטורין מן הכופר וכן מקנס העבד ייראה לי שאף על פי שהתם שהמית עבד או שפחה פטור מן הקנס שהוא שלושים סלע הקצוב בתורה אם המית שלא בכוונה משלם חצי דמי העבד או דמי השפחה מגופו כאילו המית שור חברו או חמורו