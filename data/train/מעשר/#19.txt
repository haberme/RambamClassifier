התבואה משתביא שליש התלתן משיהיה זרעה ראוי לצמיחה אם נזרע ובירק הקישואין והדלועין והאבטיחין והמלפפונות וכל כיוצא בהן חייבין בקוטנן כמו שביארנו ושאר הירק שאינו ראוי לאכילה עד שיגדיל אינו חייב עד שיהיה ראוי לאכילה אשכול שהגיע בו אפילו יחידי כולו חיבור למעשרות וכאילו הגיע כולו ולא אותו האשכול בלבד אלא כל הרוח שיש בה אותו הגפן שיש בה האשכול וכן רימון שהגיע בה אפילו פרידה אחת כולה חיבור לא ימכור אדם פירותיו משבאו לעונת המעשרות למי שאינו נאמן על המעשרות ואם ביכרו נוטל את הבכורות ומותר למכור את השאר שעדיין לא הגיע לעונת המעשר וכן לא ימכור אדם את