הוא מחולל על המעות ושותה ומניח כדי תרומת מעשר בשולי הכוס וכך אם זימנו חברו לשתות אצלו בשבת מתנה כתנאי הזה מערב שבת על כל מה שישתה אצלו וכן פועל שאינו מאמין לבעל הבית נוטל גרוגרת אחת ואומר זו ותשע הבאות אחריה עשויות מעשר על המאה שאני עתיד לאכול וזו האחת תרומת מעשר על העשר הבאות אחריה ומעשר שני הוא העשר האחרונות והרי הוא מחולל על המעות ונותן הגרוגרות שהפריש לכוהן והפועל מפריש לעצמו דמי מעשר שני שתנאי בית דין הוא שתהיה תרומת מעשר משל בעל הבית ומעשר שני משל פועל הנחתומים לא חייבו אותן להפריש מעשר שני מן הדמאי