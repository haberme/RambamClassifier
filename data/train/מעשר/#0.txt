וביאור מצוה זו בפרקים אלו אחר שמפרישין תרומה גדולה מפריש אחד מעשרה מן הנשאר וזה הוא הנקרא מעשר ראשון ובו נאמר כי את מעשר בני ישראל אשר ירימו לה' במדבר יחכד והמעשר הזה ללויים זכרים ונקבות שנאמר ולבני לוי הנה נתתי כל מעשר בישראל לנחלה במדבר יחכא מעשר ראשון מותר באכילה לישראל ומותר לאוכלו בטומאה שאין בו קדושה כלל וכל מקום שנאמר במעשר קודש או פדייה אינו אלא מעשר שני ומניין שמעשר ראשון חולין שנאמר ונחשב לכם תרומתכם כדגן מן הגורן וכמלאה מן היקב במדבר יחכז מה גורן ויקב חולין לכל דבר אף מעשר ראשון שניטלה תרומתו חולין לכל דבר