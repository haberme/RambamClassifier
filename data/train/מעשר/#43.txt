עד שייקבע בכניסתו לביתו כמו שביארנו מפי השמועה אבל אם נקבע בשאר השישה דברים שמנינו אין לוקין עליו אלא מכת מרדות מדבריהן וכן האוכל מפירות שדעתו להוליכן לשוק אחר שנגמרה מלאכתן אינו לוקה אלא מכת מרדות כמו שביארנו שאין הגומר למכור חייב במעשר אלא מדבריהם בית שאין בו ארבע אמות על ארבע אמות אינו קובע וכן הגגין אינן קובעין אף על פי שהבית שלמטה קובע ואם לא היה בגג ארבע אמות על ארבע אמות כגון שהיה הבית משופע ועולה אינו פוטר מן המעשר אלא הרי גג זה כמקצת אוויר הבית הצריפין והבורגנין ובתי הקיץ והוא ארבעה עמודים ותקרה על גביהן