ואמר אחד מהן פירות אלו אינם מתוקנין אבל פירות חברי זה מתוקנין ומעושרין הן אינו נאמן שמא קנוניה הן עושין זה עם זה ויהיה השכר ביניהן המוכר פירות בסוריה ואמר משל ארץ ישראל הם חייב הלוקח לעשר מעושרין הן נאמן שהפה שאסר הוא הפה שהתיר משלי הן חייב לעשר מעושרין הן נאמן שהפה שאסר הוא הפה שהתיר ואם ידוע שיש לו קרקע בסוריה והיה רוב ממכרו משדהו חייב הלוקח ממנו לעשר שחזקתו שהביא משדהו עניים שאמרו פירות אלו של לקט שכחה ופיאה הן הרי אלו נאמנין כל זמן הגורנות שהלקט והשכחה והפיאה מצויים והוא שיהיה קרוב מן הגורן כדי שייצא