מעשר ראשון ומעשר עני אין מפרישין מן הדמאי מפני שהוא ספק והמוציא מחברו עליו הראיה לפיכך אומרין ללוי או לעני הבא ראיה שאינו מעושר וטול מעשרו אף על פי שאין מפרישין מעשר עני מן הדמאי צריך לקרות לו שם ואינו מפריש ואומר עישור מה שיש כאן מעשר עני כדי לקבוע מעשר שני שמעשר עני בשלישית ושישית במקום מעשר שני של שאר שני השבוע כשמפרישין מן הדמאי תרומת מעשר ומעשר שני אין מברכין עליהן לפי שהוא ספק לפיכך מותר להפרישן כשהוא ערום כיצד מעשרין את הדמאי מפריש כדי תרומת מעשר שהיא אחד ממאה מן הכול ומניחה בצד הפירות ואומר זה מעשר