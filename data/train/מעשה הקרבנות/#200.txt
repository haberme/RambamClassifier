לעולת העוף מביא פרידה אחת תור או בן יונה ואם דרכן שאין קוראין עולה סתם אלא לעולת בקר יביא שור וכן כל כיוצא בזה מי שנדר שור או איל או כבש או עגל וכיוצא בהם לא יביא כחוש ביותר שבאותו המין מפני שדמיו מועטין ואינו חייב להביא היפה השמן ביותר שאין שם למעלה ממנו אלא יביא הבינוני ואם הביא הכחוש יצא ידי נדרו האומר הרי עליי שור שווה מנה יביא שור ששווה מנה באותו מקום חוץ מנסכיו הביא שניים במנה לא יצא האומר שור זה עולה ונפל בו מום אם רצה יביא בדמיו שניים ואפילו הביא בדמיו איל אחד יצא