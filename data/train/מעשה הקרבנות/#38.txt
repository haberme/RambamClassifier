ובמקום שסומכין שוחטין ותיכף לסמיכה שחיטה ואם שחט במקום אחר או ששהה שחיטתו כשרה והסמיכה שיירי מצוה היא לפיכך אם לא סמך כיפר ואינה מעכבת ואף על פי כן מעלין עליו כאילו לא כיפר וצריך הסומך לסמוך בכל כוחו בשתי ידיו על ראש הבהמה שנאמר על ראש העולה ויקרא אד לא על הצוואר ולא על הצדדין ולא יהא דבר חוצץ בין ידיו ובין הבהמה וכיצד סומך אם היה הקרבן קודשי קודשים מעמידו בצפון ופניו למערב והסומך עומד במזרח ופניו למערב ומניח שתי ידיו בין שתי קרניו ומתוודה על חטאת עוון חטאת ועל אשם עוון אשם ועל העולה מתוודה עוון עשה