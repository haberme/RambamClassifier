החולין אפילו בקרומית של קנה כשרים וכל הזבחים שקיבל מדמם פחות מכדי הזיה לא נתקדש הדם וצריך להתכוון לקבל כל הדם כיצד הוא עושה אוחז הסימנין בידו ומוציא הסימנין והוורידין לתוך המזרק ושוחט שניים או רוב שניים כדי שיתקבל הדם כולו בכלי ומגביה הסכין למעלה כדי שלא יירד הדם מעליה אלא מן הצוואר ודם שבסכין מקנחו בשפת המזרק אוויר הכלי הרי הוא ככלי היה מקבל הדם ונפחתו שולי המזרק קודם שיגיע הדם לאוויר המזרק ואחר כך הגיע הדם לאוויר המזרק הנפחת לא נתקדש הדם שהאוויר שאין סופו לנוח אינו כמונח כל הזבחים צריך העובד שתהיה מחשבתו לשם הזבח ולשם בעליו