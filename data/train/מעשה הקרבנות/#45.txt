ולהקטרה להגשה ולהזיה ולתנופה ולקמיצה ולקרבן המוספין וכל הלילה כשר להקטיר אימורין ואברים זה הכלל דבר שמצותו ביום כשר כל היום ודבר שמצותו בלילה כשר כל הלילה ואף על פי כן זריזין מקדימין למצוות כל הזבחים אין שוחטין אותן לכתחילה אלא בסכין מכלי שרת ואם שחט בכל דבר ששוחטין בו החולין אפילו בקרומית של קנה כשרים וכל הזבחים שקיבל מדמם פחות מכדי הזיה לא נתקדש הדם וצריך להתכוון לקבל כל הדם כיצד הוא עושה אוחז הסימנין בידו ומוציא הסימנין והוורידין לתוך המזרק ושוחט שניים או רוב שניים כדי שיתקבל הדם כולו בכלי ומגביה הסכין למעלה כדי שלא יירד הדם מעליה