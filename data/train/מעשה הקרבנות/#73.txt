ולא בשאר משקין וכל המימות כשרין כמה מדיחין הכרס מדיחין אותה בבית המדיחין כל צורכה הקרביים אין פחות משלושה פעמים ומדיחין אותן על שולחנות של שיש שבין העמודים נטל את הסכין והפריש את הריאה מן הכבד ואצבע הכבד מן הכבד ולא מזיז את הכבד ממקומה ונוקב את החזה ונותנו לאחר ועלה לדופן הימנית וחותך ויורד עם השזרה ולא ייגע בשזרה עד שהוא מגיע לשתי צלעות רכות חתכה ונתנה לאחר והכבד תלויה בה בא לו לגרה הניח בה שתי צלעות מכאן ושתי צלעות מכאן חתכה ונתנה לאחר והקנה והלב והריאה תלויין בה בא לו לדופן השמאלית והניח בה שתי צלעות רכות