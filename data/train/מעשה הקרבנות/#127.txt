ביום קרבנו ייאכל כל הקרבנות במשמע חוץ מן השלמים שפירש בהן הכתוב ובכור ומעשר הדומים להם כל אלו הנאכלין ליום ולילה דין תורה שהן נאכלין עד שיעלה עמוד השחר וכדי להרחיק מן העבירה אמרו חכמים שאינן נאכלין אלא עד חצות הלילה כל הקרבנות בין קודשי קודשים בין קודשים קלים אין אוכלין אותם אלא הטהורים המולין אפילו העריב שמשו ולא הביא כפרתו אינו אוכל בקודשים והטומטום אסור לאכול בקודשים לפי שהוא ספק ערל אבל האנדרוגינוס ייראה לי שהוא אוכל בקודשים קלים ומותר לאכול את הקודשים בכל מאכל אפילו הכוהנים מותרין לאכול חלקם בין מקודשים קלים בין מקודשי קודשים בכל מאכל ולשנות