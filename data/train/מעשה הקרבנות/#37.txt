שלושה מן הסנהדרין סומכין עליו ודבר זה הלכה מפי משה רבנו שאין בציבור אלא שתי סמיכות אין סומכין אלא בעזרה סמך חוץ לעזרה חוזר וסומך בפנים ואם היה בעל הקרבן עומד בחוץ והכניס ידו לפנים וסמך סמיכתו כשרה והוא שיסמוך בכל כוחו ואין סומך אלא טהור ואם סמך הטמא סמך ובמקום שסומכין שוחטין ותיכף לסמיכה שחיטה ואם שחט במקום אחר או ששהה שחיטתו כשרה והסמיכה שיירי מצוה היא לפיכך אם לא סמך כיפר ואינה מעכבת ואף על פי כן מעלין עליו כאילו לא כיפר וצריך הסומך לסמוך בכל כוחו בשתי ידיו על ראש הבהמה שנאמר על ראש העולה ויקרא אד