ספק לא עמד טהור הכניס המצורע ראשו ורובו לבית נטמא כל שיש בתוכו נכנס לבית הכנסת עושין לו מחיצה גבוהה עשרה טפחים ורחבה ארבע אמות על ארבע אמות ונכנס ראשון ויוצא אחרון כדי שיהיה מושבו לבדו ולא יעמוד עם העם בערבוב ויטמא אותם טהרת מצורע מצות עשה ותגלחתו כשיטהר מצות עשה וכיצד מטהרין את המצורע מביא מזרק של חרס חדש וקבלה היא שיהיה חדש ונותן לתוכו רביעית מים חיים הראויין לקדש אותן מי חטאת ושיעור זה מדברי סופרים ומביא שתי ציפורים דרור טהורות לשם טהרת צרעת שנאמר ולקח למיטהר ויקרא ידד ושוחט את הברורה שבשתיהן על המים שבכלי חרס וממצה