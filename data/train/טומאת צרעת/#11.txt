וזה הוא שאנו קוראין אותו בהרת סתם בהרת שהיא עזה כשלג נראית באדם שהוא לבן כהה ובהרת שהיא כהה נראית בכושי עזה לפיכך אין משערין הכול אלא בבינוני שאינו לא לבן ולא שחור שלושה סימני טומאה הן בצרעת עור הבשר שיער לבן והמחיה והפסיון ושלושתן מפורשין בתורה כיצד מי שנולדה בו בהרת ובה שיער לבן או מחית בשר חי כשיראהו הכוהן יחליטו ויאמר טמא לא היה בה שיער לבן ולא מחיה יסגיר שבעת ימים ובשביעי רואהו אם נולד בבהרת שיער לבן או מחיה או שפסת והוסיפה הרי זה מוחלט לא נולד בה לא מחיה ולא שיער לבן ולא פסתה בעור