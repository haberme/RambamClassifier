בו שתי השערות הלבנות לבן היו שתי שערות בתוך הנגע ושוכבות חוצה לו טמא היו חוצה לנגע ושוכבות לתוכו אינן סימן טומאה לובן השערות מטמא בכל מראה בין שהיו לבנות כשלג בין שהיו לבנות לובן דוהה ביותר הואיל ומראהן לבן טמא אין שיער לבן סימן טומאה עד שיהיה בגופה של בהרת כיצד בהרת ובתוכה שחין או מכווה או בוהק או מחית השחין או מחית המכווה ושתי שערות לבנות בתוך השחין או המכווה או הבוהק שבתוך הנגע אינו סימן טומאה והרי זו כבהרת שאין בה שיער לבן ויסגיר אף על פי שהבהרת מקפת את השחין או את המכווה או את מחיתן