עד שיהיה הדם ניכר במים וחופר וקובר הציפור השחוטה בפניו ודבר זה קבלה מפי השמועה ונוטל עץ ארז ומצותו שיהיה אורכו אמה ועובייו כרביע כרע מכרעי המיטה ואיזוב שאין לו שם לווי כמו שביארנו אין פחות מטפח ושני תולעת משקלו שקל ואם טעמו פסלו כצביעת התכלת וכל השיעורין הלכה ולוקח עם שלושתן הציפור החיה וארבעת מינין אלו מעכבין זה את זה ועץ ארז ואיזוב שנתקלפו פסולין וכורך האיזוב עם הארז בלשון של זהורית ומקיף להן ראשי אגפיים וראש הזנב של ציפור החיה וטובל ארבעתן במים שבכלי ובדם שעליהן ומזה שבע פעמים על אחר ידו של מצורע ומשלח את הציפור וכיצד