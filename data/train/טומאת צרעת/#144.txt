בגדים כגריס כצרעת אדם אבל פחות מכגריס טהור ושלושה סימני טומאה יש בה ירקרק ואדמדם והפסיון ושלושתן מפורשין בתורה ירקרק הוא הירוק שבירוקין שהוא ירוק הרבה ככנף הטווס וכהוצי הדקל ואדמדם הוא האדום שבאדומים שהוא אדום הרבה כזהורית יפה ושני מראות אלו מצטרפין זה עם זה במראה אדמדם או ירקרק מסגירין את הבגד ואם עמד במראה זה שני שבועות מחליטין ושורפין וכן אם פסה מחליטין ושורפין כיצד בגד שנראה בו נגע ירקרק או אדמדם מסגירו שבעת ימים ובשביעי רואה אם פסה מחליטו ושורף את כל הבגד ואם לא פסה ועמד במראהו או שפסה וכהה משני המראות שהוסגר בהן או שהוסיף