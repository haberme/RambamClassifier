ומלכות אינה ברכה אלא אם כן הייתה סמוכה לחברתה כל הברכות כולן נאמרין בכל לשון והוא שיאמר כעניין שתיקנו חכמים ואם שינה את המטבע הואיל והזכיר אזכרה ומלכות ועניין הברכה ואפילו בלשון חול יצא כל הברכות כולן צריך שישמיע לאוזנו מה שהוא אומר ואם לא השמיע לאוזנו יצא בין שהוציא בשפתיו בין שבירך בליבו כל הברכות כולן לא יפסיק בין הברכה ובין דבר שמברכין עליו בדברים אחרים ואם הפסיק צריך לחזור ולברך שנייה ואם הפסיק בדברים שהן מעניין דבר שמברכין עליו אינו צריך לברך שנייה כיצד כגון שבירך על הפת וקודם שיאכל אמר הביאו מלח הביאו תבשיל תנו לפלוני לאכול