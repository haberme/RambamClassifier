הרשות בידו שניים ממתינין זה לזה בקערה שלושה אין ממתינין גמרו מהן שניים השלישי מפסיק עימהן גמר אחד מהן השניים אין מפסיקין לו אלא אוכלין והולכין עד שגומרין אין מסיחין בסעודה כדי שלא יבוא לידי סכנה ומפני זה אם בא להם יין בתוך המזון כל אחד ואחד מברך לעצמו שאם בירך אחד ויענה העונה אמן בשעת הבליעה יבוא לידי סכנה ואין מסתכלין בפני האוכל ולא במנתו שלא לביישו השמש העומד לפני המסובין אינו אוכל עימהן ודרך רחמנות היא ליתן לתוך פיו מכל תבשיל ותבשיל כדי ליישב דעתו ואם נתנו לו יין מברך על כל כוס וכוס שנותנין לו מפני שאין