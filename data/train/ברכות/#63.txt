פי שהוא כבן שבע כבן שמונה ומצטרף בין למניין שלושה בין למניין עשרה לזמן עליו והנוכרי אין מזמנין עליו אין מזמנין אלא על מי שאכל מכזית פת ומעלה שבעה שאכלו פת ושלושה אכלו עימהן ירק או ציר וכיוצא בזה מצטרפין לזימון בשם והוא שיהא המברך מאוכלי הפת אבל שישה שאכלו פת וארבעה ירק אין מצטרפין עד שיהיו אוכלי הפת רוב הניכר במה דברים אמורים בעשרה אבל שלושה צריך שיאכל כל אחד מהן כזית פת ואחר כך מזמנין שניים שאכלו וגמרו מלאכול ובא שלישי ואכל אם יכולין לאכול עימו כל שהוא אפילו משאר אוכלין מצטרף עימהן וחכם גדול שבמסובין הוא שמברך