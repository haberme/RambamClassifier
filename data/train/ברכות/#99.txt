בימות הגשמים מפני שנמאסין ואין נוטלין ידיים ביין בין חי בין מזוג וכן אין מפסידין שאר אוכלין ומשקין דרך ביזוי ובעיטה אסור לאורחים ליטול כלום ממה שלפניהם וליתן ביד בנו או בתו של בעל הבית שמא יתבייש בעל הסעודה שהרי אין לו אלא מה שהביא לפניהן ונמצאו הקטנים נוטלין אותן והולכין לא ישלח אדם לחברו חבית יין ושמן צף על פיה שמא ישלח לו אדם חבית שכולה שמן וידמה שהיא יין ושמן הוא שעל פניה בלבד ויזמן אורחים ויתבייש וכן כל כיוצא בדברים אלו המביאין לידי בושה לבעל הסעודה אסורין גמרו מלאכול מסלקין את השולחן ומכבדין את המקום שאכלו בו