קמח של אחד מחמשת המינים שבישלו בקדירה בין לבדו בין שעירבו עם דברים אחרים כגון לביבות וכיוצא בהן וכן הדגן שחילקו או כתשו ובישלו בקדירה כגון הריפות וגרש הכרמל וכיוצא בהן וכל זה הוא הנקרא מעשה קדירה וכן כל תבשיל שעירב בו אחד מחמשת המינים בין קמח בין פת בתחילה מברך עליו בורא מיני מזונות במה דברים אמורים בשהיה אותו המין חשוב אצלו ולא היה טפילה אבל אם היה אחד מחמשת המינים שעירב טפילה אינו מברך אלא על העיקר ופוטר את הטפילה וזה כלל בברכות כל שהוא עיקר ועימו טפילה מברך על העיקר ופוטר את הטפילה בין שהייתה הטפילה מעורבת