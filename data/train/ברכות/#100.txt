והולכין לא ישלח אדם לחברו חבית יין ושמן צף על פיה שמא ישלח לו אדם חבית שכולה שמן וידמה שהיא יין ושמן הוא שעל פניה בלבד ויזמן אורחים ויתבייש וכן כל כיוצא בדברים אלו המביאין לידי בושה לבעל הסעודה אסורין גמרו מלאכול מסלקין את השולחן ומכבדין את המקום שאכלו בו ואחר כך נוטלין את ידיהן שמא יישאר שם פירורין שיש בהן כזית שאסור להלך עליהן ולרחוץ עליהן אבל פירורין שאין בהן כזית מותר לאבדן ביד הביאו להן מים לנטילה כל שמברך ברכת המזון הוא נוטל ידיו תחילה כדי שלא יישב הגדול וידיו מזוהמות עד שייטול אחר ושאר הסועדין נוטלין ידן