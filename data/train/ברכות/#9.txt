היה המברך חייב מדברי סופרים והעונה חייב מן התורה לא יצא ידי חובתו עד שיענה או ישמע ממי שהוא חייב בה מן התורה כמותו רבים שנתוועדו לאכול פת או לשתות יין ובירך אחד מהן וענו כולן אמן הרי אלו מותרין לאכול ולשתות אבל אם לא נתכוונו לאכול כאחד אלא זה בא מעצמו וזה בא מעצמו אף על פי שהן אוכלין מכיכר אחד כל אחד ואחד מברך לעצמו במה דברים אמורים בפת ויין בלבד אבל שאר אוכלין ומשקין אינן צריכין הסיבה אלא אם בירך אחד וענו כולם אמן הרי אלו אוכלין ושותין אף על פי שלא נתכוונו להסב כאחד כל השומע