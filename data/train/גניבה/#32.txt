פטור אף מן הכפל שהרי איסור שבת ואיסור גניבה באין כאחת ואם אין גניבה אין טביחה ואין מכירה גנב שמכר בשבת או שמכר לעבודה זרה חייב לשלם תשלומי ארבעה וחמישה שאין במכירה מיתה ואם נעשת מלאכה בשבת בעת המכירה פטור מתשלומי ארבעה וחמישה כיצד כגון שלא הקנה לו עד שתנוח בחצר הלוקח שנמצא כשהוציא מרשות לרשות איסור שבת ומכירה באין כאחת עשה שליח לשחוט לו ושחט לו השליח בשבת הרי הגנב חייב בתשלומי ארבעה וחמישה שהרי זה הגנב לא עשה עוון מיתת בית דין וכבר ביארנו שהשוחט על ידי שליח חייב בתשלומין היו שניים מעידים שגנב בין שהעידו הן עצמן