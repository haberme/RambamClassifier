מאליו אין שמין לו הפחת אלא רואין כמה היה שווה הכלי ומשלם לבעלים שניים בדמיו והכלי השבור יהיה לגנב וכן כל כיוצא בזה ואם רצו הבעלים ליטול הכלי השבור וישלם להם הפחת והכפל שומעין להן הגונב וטבח או מכר לפני ייאוש בעלים אף על פי שלא קנה לוקח והרי הגניבה חוזרת בעצמה מיד הלוקח הרי זה משלם תשלומי ארבעה וחמישה ואין צריך לומר אם טבח או מכר לאחר ייאוש שהוא משלם תשלומי ארבעה וחמישה שהרי הועיל במעשיו וקנה הלוקח הגונב מאחר הגנב אף על פי שנתייאשו הבעלים אינו משלם תשלומי כפל ואם טבח ומכר אינו משלם תשלומי ארבעה וחמישה לגנב