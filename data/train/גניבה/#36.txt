אם אמר לא גנבתי שפטר עצמו מן הכול ובאו עדים שגנב וחזר ואמר בבית דין טבחתי או מכרתי אם באו עדים אחר כך שטבח או מכר משלם תשלומי ארבעה וחמישה לפי שפטר עצמו תחילה מכלום עד שבאו העדים הגונב שור של שני שותפין וטבחו או מכרו והודה בבית דין לאחד מהן וכפר באחר ואחר כך באו עדים שגנב וטבח או מכר משלם לזה שכפר בו חמישה חציי בקר וארבעה חציי שה דין הגנב לשלם הקרן והכפל או תשלומי ארבעה וחמישה מן המיטלטלין שלו אם לא נמצאו לו מיטלטלין בית דין יורדין לנכסיו וגובין הכול מן היפה שבנכסיו כשאר הנזקין שנאמר