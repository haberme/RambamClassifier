ובא אחר וגנב מן הלוקח אם נתייאשו הבעלים הרי הראשון משלם תשלומי ארבעה וחמישה והגנב השני משלם תשלומי כפל ואם לא נתייאשו הבעלים אין האחרון משלם אלא קרן בלבד הגונב את הגוי או שגנב נכסי הקדש אינו משלם אלא הקרן בלבד שנאמר ישלם שניים לריעהו שמות כבח לריעהו ולא להקדש לריעהו ולא לגוי וכן הגונב קודשים מבית בעליהן בין קודשי קודשים בין קודשים קלים בין קודשים שאין הבעלים חייבין באחריותן בין קודשים שהבעלים חייבין באחריותן הרי זה פטור מן הכפל ומתשלומי ארבעה וחמישה שנאמר וגונב מבית האיש שמות כבו ולא מבית הקדש וכן הגונב עבדים ושטרות וקרקעות אינו משלם תשלומי