וזבחיו לא עלו לו גילח על החטאת ונמצאת שנשחטה שלא לשם חטאת ואחר כך הביא השלמים והעולה וקרבו כמצותן תגלחתו פסולה וזבחיו לא עלו לו גילח על שלושתן ונמצא אחד מהן כשר תגלחתו כשרה ויביא שאר הזבחים ויקרבו כהלכתן כל מקום שאמרנו תגלחתו פסולה הרי הוא כמי שנתגלח בתוך ימי נזירותו שהוא סותר שלושים יום כמו שביארנו ונמצא מונה שלושים יום אחר התגלחת הפסולה ומביא קרבנותיו שלמי נזיר ששחטן שלא כמצותן כשרים ואין עולין לבעלים לשם חובה ונאכלין ליום אחד ואין טעונין לחם ולא מתנות ולא זרוע האומר הריני נזיר על מנת שאגלח ממעות מעשר שני הרי זה נזיר ואינו