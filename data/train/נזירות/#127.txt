רבים חולקין המעות הסתומין מפני שהיא ירושה להן ויש לכל אחד מהן לגלח על חלקו והבכור נוטל בהן פי שניים בין שהיה האב נזיר עולם והבן נזיר זמן קצוב בין שהיה האב נזיר זמן קצוב והבן נזיר עולם הרי זה מגלח ומביא קרבנותיו ממעות נזירות אביו הפריש אביו מעות להביא בהן קרבנות טומאה ומת אין הבן מביא בהן קרבן טהרה וכן אם הפרישן האב לקרבן טהרה אין הבן מגלח עליהן תגלחת טומאה שדברים אלו ספק הן ואם הביא זבחיו לא עלו לו האומר הרי עליי לגלח נזיר חייב להביא קרבנות תגלחת טהרה ומקריבן על ידי איזה נזיר שירצה אמר הרי