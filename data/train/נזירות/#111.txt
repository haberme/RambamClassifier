תגלחת ראשונה לשנייה אין עולין לו מימי נזירותו אבל ימי הסגר עולין לו וכן אם זב בשרו בין איש בין אישה כל ימי זיבתן עולין להן אף על פי שהן טמאין ודבר זה הלכה למשה מסיניי הוא אין צריך לומר שאם ניטמא הנזיר בשאר טומאות שימי טומאתו עולין לו ואינו סותר כלום ניטמא במת בתוך ימי צרעתו סותר את כל הקודמין שהרי בנזירותו הוא עומד ואף על פי שהוא טמא הנזיר מותר בטומאת מת מצוה ובתגלחת מצוה ואסור ביין מצוה כיין הרשות כיצד מי שנשבע שישתה היום יין שהרי מצוה עליו לשתות ואחר כך נדר בנזיר חלה נזירות על השבועה