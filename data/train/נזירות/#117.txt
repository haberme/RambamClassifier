לו כמו שביארנו והרי אינו קדוש בהן ובטיל העשה מאליו ולא נשאר אלא לא תעשה שהוא תער לא יעבור על ראשו במדבר וה ולפיכך בא עשה של תגלחת הצרעת ודחה אותו תגלחת טהרה כיצד היא כשיגמור הנזיר ימי נזירותו מביא שלוש בהמות כבש לעולה וכבשה לחטאת ואיל לשלמים הביא שלושתן ולא פירש הראויה לחטאת תקרב חטאת והראויה לשלמים שלמים והראויה לעולה עולה ומביא עם איל השלמים שישה עשרונות ושני שלישי עישרון סולת אופה מהן עשרים חלה עשר חלות מצות ועשרה רקיקי מצות ומושח העשרים ברביעית שמן ושיעור זה הלכה למשה מסיניי ומביא העשרים בכלי אחד ושוחט החטאת תחילה ואחר כך