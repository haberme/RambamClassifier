והמפריש חלה מעיסה שהיא פחותה מכשיעור לא עשה כלום והרי היא חולין כשהייתה עשה עיסה פחותה מכשיעור ואפיה ונתן הפת לסל וחזר ואפה פת אחרת ונתן לסל אם נתקבץ בסל שיעור חלה הסל מצרפן לחלה ומפריש החלה מן הפת שנאמר והיה באכולכם מלחם הארץ במדבר טויט מלמד שהוא מפריש מן האפוי ואין התנור מצרפן לחלה היו הכיכרות נושכות זו בזו ונתקבץ מן הכול שיעור חלה חייבין בחלה אף על פי שאינן בסל אפה מעט מעט וקבץ הכול על לוח שאין לו תוך הרי זה ספק ואם חלה של דבריהם היא אינו חייב להפריש עד שיצרף אותן כלי שיש לו תוך