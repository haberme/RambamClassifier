חלה שנייה ונותנין אותה לכוהן לאוכלה כדי שלא יאמרו תרומה טהורה נשרפת שהרי נשרפה הראשונה אף על פי שלא נטמאת טומאה ידועה לכול וזו השנייה אין לה שיעור אלא כל הרוצה מפריש מפני שהיא מדבריהם וכל הארץ שמאמנה ולחוץ בין בסוריה בין בשאר הארצות מפרישין שתי חלות אחת לשריפה כדי שלא יאמרו ראינו תרומה טמאה נאכלת ואחת לאכילה כדי שלא תשתכח תורת חלה מישראל והואיל וזו וזו מדבריהם מוטב לרבות בנאכלת לפיכך של שריפה אין לה שיעור אלא כל שהוא ושל אכילה אחד מארבעים ושמונה וזו של אכילה מותרת לזבים ולזבות ואין צריך לומר לשאר טמאים בזמן הזה שאין שם