וזר שאכל חלת ספק זו וכיוצא בה אין חייב עליה חומש עיסה שנולד בה ספק טומאה קודם שתתגלגל יעשנה בטומאה לפי שמותר לטמא חולין שבארץ ישראל ותישרף חלתה נולד לה אחר שנתגלגלה ספק טומאה שוודאה מטמא את החולין מן התורה יגמרנה בטהרה שכל שוודיו מטמא את החולין גזרו על ספקו בחולין הטבולים לחלה שלא יטמאו אותן הואיל ונטבלו לחלה ותהיה החלה הזאת תלויה לא נאכלת ולא נשרפת לא יעשה אדם עיסתו בטומאה לכתחילה אלא ייזהר וישתדל וייטהר הוא וכליו כדי להפריש חלה בטהרה היה בינו ובין המים יתר מארבעת מילין יעשנה בטומאה ויפריש חלה טמאה אין עושים חלת עם הארץ