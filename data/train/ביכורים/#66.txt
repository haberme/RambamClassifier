והפיאה וההפקר ותבואה שלא הביאה שליש אף על פי שהן פטורין מן התרומה הרי הן חייבין בחלה וכן מעשר ראשון שהקדימו בשיבולים שניטלה תרומתו אף על פי שיש בו חלק תרומה גדולה ומעשר שני והקדש שנפדו ומותר העומר ושתי הלחם ולחם הפנים כשייפדו כל אותן המותרות הכול חייבין בחלה עיסת השותפין והעושה עיסה לרבים חייבת בחלה העושה עיסה מן הטבל בין שהקדים חלה לתרומה בין שהקדים תרומה לחלה מה שעשה עשוי ואם החלה הפריש תחילה לא תיאכל עד שיוציא עליה תרומה ותרומת מעשר ואם תרומה הפריש תחילה לא תיאכל עד שיוציא עליה חלה העושה עיסה להאכיל הפת שלה לבהמה או