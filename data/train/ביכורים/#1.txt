רצה לפדותו וביאור מצוות אלו בפרקים אלו ארבע ועשרים מתנות כהונה ניתנו לכוהנים וכולן מפורשין בתורה ועל כולן נכרתה ברית לאהרון וכל כוהן שאינו מודה בהן אין לו חלק בכהונה ואין נותנין לו מתנה מהן וכל האוכל מתנה שיש בה קדושה מהן מברך אשר קידשנו בקדושתו של אהרון וציוונו לאכול כך וכך שמונה מתנות מהם אין אוכלין אותן הכוהנים אלא במקדש לפנים מחומת העזרה וחמש מתנות אין אוכלין אותן אלא בירושלים לפנים מחומת העיר וחמש מתנות אין זוכין בהן מן התורה אלא בארץ ישראל בלבד וחמש מתנות זוכין בהן בין בארץ בין בחוצה לארץ ומתנה אחת זוכין בה מן המקדש