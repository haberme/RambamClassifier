כך וכך שמונה מתנות מהם אין אוכלין אותן הכוהנים אלא במקדש לפנים מחומת העזרה וחמש מתנות אין אוכלין אותן אלא בירושלים לפנים מחומת העיר וחמש מתנות אין זוכין בהן מן התורה אלא בארץ ישראל בלבד וחמש מתנות זוכין בהן בין בארץ בין בחוצה לארץ ומתנה אחת זוכין בה מן המקדש מה הן השמונה שאין נאכלין אלא במקדש בשר החטאת אחד חטאת העוף ואחד חטאת הבהמה ובשר האשם בין תלוי בין ודאי וזבחי שלמי ציבור ומותר העומר ושיירי מנחות ישראל ושתי הלחם ולחם הפנים ולוג שמן של מצורע אלו אין נאכלין אלא במקדש ומה הן החמש שאין נאכלין אלא בירושלים חזה