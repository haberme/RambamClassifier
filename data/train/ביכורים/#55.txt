ואין מביאין חלת חוצה לארץ לארץ כשם שאין מביאין תרומה וביכורים משם ואם הביא מניח אותה עד ערב הפסח ותישרף כתרומה שלושה דינין לחלה בשלוש ארצות כל הארץ שהחזיקו בה עולי בבל עד כזיב מפרישין בה חלה אחת כשיעור והיא נאכלת לכוהנים ושאר ארץ ישראל שהחזיקו בה עולי מצריים ולא החזיקו בה עולי בבל שהיא מכזיב ועד אמנה מפרישין בה שתי חלות האחת נשרפת והאחת נאכלת ומפני מה מפרישין בה שתי חלות מפני שהחלה הראשונה טמאה שהרי לא נתקדשה אותה הארץ בימי עזרא וקדושה ראשונה בטלה משגלו והואיל והיא ארץ ישראל מפרישין בה חלה אחד מארבעים ושמונה ושורפין אותה ומפרישין