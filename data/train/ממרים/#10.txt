וזה מטהר ונותן טעם לדבריו זה אוסר וזה מתיר שני חכמים או שני בתי דינין שנחלקו שלא בזמן הסנהדרין אם עד שלא הגיע הדבר להן בין בזמן אחד בין בזה אחר זה אחד מטמא ואחד מטהר אחד אוסר ואחד מתיר אם אין אתה יודע להיכן הדין נוטה בשל תורה הלוך אחר המחמיר ובשל דברי סופרים הלוך אחר המקל בית דין הגדול שדרשו באחת מן המידות כפי מה שנראה בעיניהם שהדין כך ודנו דין ועמד אחריהם בית דין אחר ונראה לו טעם אחר לסתור אותו הדין הרי זה סותר ודן כפי מה שייראה בעיניו שנאמר אל השופט אשר יהיה בימים ההם