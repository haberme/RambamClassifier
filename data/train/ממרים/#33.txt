מן המקום ההוא אשר יבחר ה' דברים יזי ובית דין אומר להם כך הוא הדין ויוצאין כולן חזר זה החכם שחלק על בית דין לעירו ושנה ולימד כדרך שהוא למוד הרי זה פטור הורה לעשות או שעשה כהוראתו חייב מיתה ואינו צריך התראה אפילו נתן טעם לדבריו אין שומעין לו אלא כיון שבאו עדים שעשה כהוראתו או שהורה לאחרים לעשות גומרין דינו למיתה לבית דין שבעירו ותופסין אותו ומעלין אותו משם לירושלים ואין ממיתין אותו לא בבית דין שבעירו ולא בבית דין הגדול שיצא חוץ לירושלים אלא מעלין אותו לבית דין הגדול שבירושלים ומשמרין אותו עד הרגל וחונקין אותו ברגל