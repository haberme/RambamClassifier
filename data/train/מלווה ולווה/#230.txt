העדים החותמין על זה השובר אם לא ידעו או שאין העדים מצויין הואיל ומתחת ידי המלווה או מתחת ידי יורשיו יצא אין השובר כלום נמצא השטר בין שטרות פרועין הרי זה פרוע ואף על פי שאין עדים על הכתב הנמצא וכן אם נמצא כתוב בגופו של שטר בין מלפניו בין מאחריו ואפילו במקצתו ששטר זה פרוע או נפרע ממנו כך וכך עושין על פי הכתב אף על פי שאין על הכתב עדים ואף על פי שיצא מתחת ידי המלווה שאילו לא נפרע לא היה כותב על השטר המוצא שטר בין שטרותיו ואין ידוע מה טיבו יהיה מונח עד שיבוא אלייהו