המוכר קנה מעכשיו ושאר המעות הרי הן חוב אצלך הרי הלוקח אוכל הפירות ואם אכל המוכר מוציאין ממנו כל מה שאכל הורו רבותיי שהמלווה את חברו ומישכן לו שדהו על מנת שיאכל כל פירותיה כל ימי המשכונה אף על פי שאינו מנכה לו כלום הרי זו אבק ריבית ואינה יוצאה בדיינין שאין הממשכן את השדה דומה לממשכן חצרו שהרי אין בשדה פירות מצויין בעת ההלוואה ואפשר שירוויח ויהיו שם פירות ואפשר שיפסיד בזריעתה ועבודתה ולפיכך היא אבק ריבית וכן אין המשכונה דומה למי שמכר באסמכתא שהמוכר באסמכתא לא גמר והקנהו והממשכן גמר והקנהו גוף זה לפירותיו וכזה ייראה מן התלמוד