המלווה וייטול אומרים לו הבא מעותיו ואחר כך יישבע וייטול אמר אין לי כלום לשלם משביעין אותו תחילה בתקנת הגאונים שאין לו ולכשתשיג ידו וייתן לבעל חובו ישביעו שלא פרעו ואחר כך ייתן לו מי שהיה לו חוב על חברו בשטר ואבד השטר והרי העדים קיימין אף על פי שקנו מידו וטען שפרע הרי זה נשבע היסת והורו רבותיי שאפילו היה החוב לזמן ועדיין לא הגיע זמנו להיפרע הואיל וכתבו לו שטר ואין בידו שטר והלווה טוען פרעתי נאמן ונשבע היסת שפרעו שאנו חוששין שמא פרעו ולפיכך קרע השטר או שרפו וכן הורו רבותיי שאפילו היה השטר יוצא מתחת ידי