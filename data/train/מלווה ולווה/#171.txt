וכן אם מכרו הקרקע בעת שאינן צריכין להכריז עליה וטעו ופחתו שתות או הותירו שתות מכרן בטיל אף על פי שהכריזו פחות משתות מכרן קיים אף על פי שלא הכריזו שאין צריכין הכרזה באותה העת וזו היא העת שאין צריכין הכרזה בעת שימכרו קרקע לקבורה או למזון האישה והבנות או ליתן מנת המלך אין צריכין הכרזה לפי שהדבר נחוץ וכן בית דין שמכרו דברים שאינן צריכין הכרזה וטעו בשתות מכרן בטיל פחות משתות מכרן קיים ואלו הן הדברים שאין מכריזין עליהם העבדים והשטרות והמיטלטלין העבדים שמא ישמעו ויברחו והשטרות והמיטלטלין שמא ייגנבו לפיכך שמין אותן בבית דין ומוכרין אותן מיד