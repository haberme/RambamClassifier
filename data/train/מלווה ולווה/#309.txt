כתבו בו שהוא מאוחר הרי זה כשר שטר שכתבוהו ביום ונחתם בלילה הסמוך לו פסול מפני שהוא מוקדם ואם היו עסוקים בעניין עד שנכנס הלילה וחתמוהו אף על פי שקנו ממנו בלילה כשר שטר שזמנו כתוב בשבת או בעשרה בתשרי שטר מאוחר הוא וכשר ואין חוששין לו שמא מוקדם הוא ובאחד בשבת או באחד עשר בתשרי נכתב אלא מעמידין את השטר על חזקתו שהדבר ידוע הוא שאין כותבין בשבת ולפיכך איחרוהו כותבין שטר ללווה אף על פי שאין המלווה עימו ואין כותבין למלווה עד שיהיה הלווה עימו במה דברים אמורים בשטר שיש בו קניין שהרי משעה שקנו מידו נשתעבדו נכסיו