ולא מחזירין לו שטרי חוב המוקדמים פסולין שהרי טורף בהן לקוחות שלא כדין ולפיכך קנסו אותן חכמים ולא יגבה בשטר מוקדם אלא מבני חורין גזירה שמא יטרוף בו מזמן ראשון שהקדימו שטרי חוב המאוחרין כשרין שהרי הורע כוחו של בעל השטר שאינו טורף אלא מזמן השטר ואף על פי שלא כתבו בו שהוא מאוחר הרי זה כשר שטר שכתבוהו ביום ונחתם בלילה הסמוך לו פסול מפני שהוא מוקדם ואם היו עסוקים בעניין עד שנכנס הלילה וחתמוהו אף על פי שקנו ממנו בלילה כשר שטר שזמנו כתוב בשבת או בעשרה בתשרי שטר מאוחר הוא וכשר ואין חוששין לו שמא מוקדם הוא