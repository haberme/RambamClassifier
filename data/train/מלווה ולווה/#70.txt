וכן כל כיוצא בזה יש דברים שהן כמו ריבית ומותרין כיצד לוקח אדם שטרותיו של חברו ומלוותו של חברו בפחות ואינו חושש ומותר לאדם ליתן לחברו דינר כדי שילווה לפלוני מאה דינרין שלא אסרה תורה אלא ריבית הבאה מן הלווה למלווה וכן אומר אדם לחברו הא לך דינר זה ואמור לפלוני שילווני שלא נתן לו אלא שכר אמירה יש דברים שהן מותרין ואסור לעשותן מפני הערמת ריבית כיצד אמר לו הלווני מנה אמר לו מנה אין לי חיטים במנה יש לי ונתן לו חיטים במנה וחזר ולקחן ממנו בתשעים הרי זה מותר אבל אסרוהו מפני הערמת ריבית שהרי נתן לו