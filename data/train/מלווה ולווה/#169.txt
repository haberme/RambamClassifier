כשכותבין האדרכתא על נכסי יתומים בין גדולים בין קטנים כותבין בה והכרנו שהנכסים האלו הן של פלוני המת ואם לא כתבו כך הרי האדרכתא פסולה ואין אוכלין בה פירות אפילו מאחר ששלמו ההכרזות בית דין שמכרו שלא בהכרזה נעשו כמי שטעה בדבר משנה וחוזרים ומוכרין בהכרזה ובית דין שמכרו האחריות על היתומים ובית דין שהכריזו כראוי ובדקו יפה יפה ודיקדקו בשומה אף על פי שטעו ומכרו שווה מנה במאתיים או מאתיים במנה הרי מכרן קיים אבל אם לא בדקו בשומה ולא כתבו איגרת ביקורת שהיא דקדוק השומה וההכרזה וטעו והותירו שתות או פחתו שתות מכרן בטיל פחות משתות מכרן קיים