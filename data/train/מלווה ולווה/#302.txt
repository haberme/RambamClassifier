וכבר קרענו האדרכתא שהייתה בידו והרשינוהו לטרוף מזה בכך וכך ואחר שכותבין הטירפא לטורף מורידין שלושה בקיאין לאותה השדה ושמין לו ממנה כשיעור חובו כפי מה שראוי לו מן הקרן וחצי השבח כמו שביארנו ומכריזין עליה שלושים יום כדרך שמכריזין על נכסי יתומים ואחר כך משביעין את הלווה שאין לו כלום בתקנת הגאונים אם היה הלווה עימנו במדינה ומשביעין את הטורף בנקיטת חפץ שלא נפרע חוב זה ולא מחלו ולא מכרו לאחר ואחר כך מורידין אותו לנכסי הלוקח בשומה שלו וכותבין הורדה ומאימתיי אוכל הטורף פירות שדה זו משיפסקו ההכרזה כל אדרכתא שאין כתוב בה קרענוהו לשטר ההלוואה אינה אדרכתא