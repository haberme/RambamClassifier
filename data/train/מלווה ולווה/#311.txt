אבל שטר שאין בו קניין אין כותבין אפילו ללווה עד שיהיה המלווה עימו וייתן השטר ביד המלווה בפנינו שמא יכתוב עתה ללוות ממנו בניסן ולא ילווה ממנו עד תשרי ונמצא המלווה טורף בשטר זה מניסן שלא כדין שהרי לא הגיע לידו עד תשרי עדים שקנו מיד הלווה או המוכר וכיוצא בהן ונתאחרה כתיבת השטר זמן מרובה אם ידעו יום שקנו ממנו בו כותבין בשטר זמן הקניין ואף על פי שאינו זמן חתימתן ואין צריכין לומר ונתאחרה כתיבת ידינו עד יום פלוני ואם לא ידעו יום שקנו בו כותבין זמנו של שטר משעת הכתיבה וכן מי שנמסרה להן העדות במדינה וכתבו