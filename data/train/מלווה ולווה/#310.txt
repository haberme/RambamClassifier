ובאחד בשבת או באחד עשר בתשרי נכתב אלא מעמידין את השטר על חזקתו שהדבר ידוע הוא שאין כותבין בשבת ולפיכך איחרוהו כותבין שטר ללווה אף על פי שאין המלווה עימו ואין כותבין למלווה עד שיהיה הלווה עימו במה דברים אמורים בשטר שיש בו קניין שהרי משעה שקנו מידו נשתעבדו נכסיו אבל שטר שאין בו קניין אין כותבין אפילו ללווה עד שיהיה המלווה עימו וייתן השטר ביד המלווה בפנינו שמא יכתוב עתה ללוות ממנו בניסן ולא ילווה ממנו עד תשרי ונמצא המלווה טורף בשטר זה מניסן שלא כדין שהרי לא הגיע לידו עד תשרי עדים שקנו מיד הלווה או המוכר וכיוצא