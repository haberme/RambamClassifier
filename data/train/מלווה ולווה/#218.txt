ואם התנה עליו שיהיה נאמן בלא שבועת היסת אינו נשבע התנה המלווה שיהיה גובה בלא שבועה הרי זה גובה ממנו בלא שבועה אבל אם בא לגבות מיורשיו יישבע ואחר כך יגבה ואם התנה שיגבה אף מן היורש בלא שבועה גובה בלא שבועה וכן אם התנה שיגבה מן העידית גובה מן העידית אף מן היורשין שכל תנאי שבממון קיים בא לגבות מן הלוקח לא יטרוף אלא בשבועה שאין זה מתנה לאבד ממון חברו החוב באחריות הלווה עד שיפרענו ליד המלווה או ליד שלוחו אמר לו המלווה זרוק לי חובי והיפטר וזרקו לו ואבד או נשרף קודם שיגיע ליד המלווה פטור אמר