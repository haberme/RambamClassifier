הפירות המחוברין לקרקע אף על פי שאינן צריכין לקרקע כענבים שהגיעו להיבצר הרי בעל חוב גובה מהן כמו שגובה מן השבח מתנה ששבחה מחמת הוצאה אין בעל חוב גובה משבחה כלום אלא רואין כמה הייתה שווה בשעת מתנה וגובה ואם שבחה מאליה בעל חוב גובה את כולה ואם קיבל הנותן אחריות המתנה הרי בעל חוב גובה ממנה את השבח כדרך שגובה מן הלוקח ולמה יטרוף בעל חוב חצי השבח מן הלוקח ולא יטרוף ממקבל המתנה כלום מפני שהמוכר כותב ללוקח בשטר מכירה שאני מחוייב לך בקרן ובעמל שתעמול ובשבח שתשביח ועליי אחריות הכול ורצה הלוקח וקיבל דבר זה שהרי הלוקח