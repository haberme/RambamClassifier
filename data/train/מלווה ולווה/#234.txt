היורש להיפרע מן היורש לא ייפרע אלא בשבועה ואומרין לו תחילה הישבע שלא פקדנו אבא ולא אמר לנו אבא ולא מצינו בין שטרותיו של אבא ששטר זה פרוע ואפילו היה היורש קטן המוטל בעריסה כשמת מורישו הרי זה נשבע ונוטל ואם ציווה המלווה בשעת מיתתו ששטר זה אינו פרוע ייפרע היורש בלא שבועה אפילו מן היורש מת הלווה תחילה ואחר כך מת המלווה אין יורשי מלווה נוטלין מיורשי לווה כלום שבעת שמת הלווה נתחייב המלווה להישבע ואחר כך ייטול כמו שביארנו וכבר מת ואין אדם מוריש שבועה לבניו שאינן יכולין להישבע שלא נפרע אביהן כלום ואם עבר הדיין והשביע יורשי