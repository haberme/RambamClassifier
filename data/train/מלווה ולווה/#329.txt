בעלי דינין שניהם נותנין שכר אחד השטרות הנכתבין לאחד שלא בפני חברו ואחד השטרות שאין כותבין אותן אלא מדעת שניהם ושניהן עומדין כגון שטר שכותבין למלווה או ללוקח כולן צריכין העדים שיהיו מכירין השמות שבשטר שזה הוא פלוני בן פלוני וזה הוא פלוני בן פלוני שמא יבואו שניים ויעשו קנוניה וישנו שמותיהן כשמות אחרים ויודו זה לזה כל מי שהוחזק שמו בעיר שלושים יום אין חוששין לו שמא שם אחר יש לו והוא שינהו כדי לרמות ולעשות קנוניה שאם אתה אומר כן אין לדבר סוף לפיכך מי שלא הוחזק שמו בעיר שלושים יום ובא ואמר כתבו עליי שטר שאני חייב