שנהגו לשכור הספינה וליטול שכרה ואם נשברה שמין לו מה שפחתה ומשלם יתר על השכר הרי זה מותר וכן מותר להשכיר סיר של נחושת וכיוצא בו ונוטל השכר ודמי מה שפחת ממשקלו וכן כל כיוצא בזה אין מקבלין צאן ברזל מישראל מפני שהוא אבק ריבית וכיצד הן צאן ברזל הרי שהיה לו מאה צאן וקיבלם ממנו להיטפל בהן ויהיו הוולדות והגיזה והחלב לאמצע לשליש או לרביע עד שנה או עד שנתיים כמו שהתנו ביניהם ואם מתו הצאן הרי המקבל משלם דמיהם הרי זה אסור שהרי בעל הצאן קרוב לשכר ורחוק להפסד לפיכך אם קיבל עליו בעל הצאן שאם הוקרו או