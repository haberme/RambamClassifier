אינו גובה בשטר זה לא מן היורש ולא מן הלוקח ואפילו אמר לווה לא פרעתי אין המלווה טורף בשטר זה מן הלקוחות שמא יעשו קנוניה על נכסיו של זה טען הלווה בשטר זה ואמר פרעתי מקצתו והמלווה אומר לא פרע כלום משלם המקצת שהודה בו ונשבע שבועת היסת שהרי האמינו ואם התנה עליו שיהיה נאמן בלא שבועת היסת אינו נשבע התנה המלווה שיהיה גובה בלא שבועה הרי זה גובה ממנו בלא שבועה אבל אם בא לגבות מיורשיו יישבע ואחר כך יגבה ואם התנה שיגבה אף מן היורש בלא שבועה גובה בלא שבועה וכן אם התנה שיגבה מן העידית גובה מן