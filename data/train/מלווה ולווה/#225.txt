שניהן ליטול לפיכך אם מת החנווני נוטל בעל חוב שלא בשבועה וכן אם מת הפועל או בעל חוב נוטל החנווני שלא בשבועה שהרי אין בעל הבית מפסיד כלום ואינו משלם אלא תשלום אחד החנווני אומר אתה אמרת לי תן לזה או ציווית לי ואמרת אם יבוא פלוני תן לו ובעל הבית אומר לא אמרתי לך הרי בעל הבית נשבע היסת ונפטר והחנווני עושה דין עם זה שנתן לו וכן אם אמר החנווני לבעל הבית המקיפו כתוב בפנקסי שיש לי אצלך מנה ובעל הבית אומר איני יודע נשבע בעל הבית היסת שאינו יודע ונפטר כדין כל טוען על חברו לכל דבר