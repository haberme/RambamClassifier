זו מחלוקת בין הגאונים יש מי שהורה שחייב בעל השטר להישבע כעין של תורה כמי שטען עליו שפרעו ורבותיי הורו שלא יישבע המלווה אלא אם טען עליו הלווה שפרעו בלבד שהרי הודה בשטר ולפירעון הוא עומד אבל כל אלו הטענות לא כל הימנו לבטל שטר מקויים אלא ישלם ואחר כך יטעון על המלווה במה שירצה אם יודה יחזיר לו ואם כפר יישבע היסת ולזה דעתי נוטה המוציא שטר חוב על חברו מלווה אומר לא נפרעתי כלום ולווה אומר פרעתי מחצה והעדים מעידים שפרעו כולו נשבע הלווה ונותן מחצה שהרי הודה במקצת ואינו כמשיב אבידה מפני שאימת השטר עליו ואין המלווה