לפלוני שילווני שלא נתן לו אלא שכר אמירה יש דברים שהן מותרין ואסור לעשותן מפני הערמת ריבית כיצד אמר לו הלווני מנה אמר לו מנה אין לי חיטים במנה יש לי ונתן לו חיטים במנה וחזר ולקחן ממנו בתשעים הרי זה מותר אבל אסרוהו מפני הערמת ריבית שהרי נתן לו תשעים ולוקח מאה ואם עבר ועשה כזה הרי הוא מוציא ממנו מאה בדין שאפילו אבק ריבית אין כאן וכן מי שהייתה שדה חברו ממושכנת בידו לא יחזור וישכיר אותה לבעל השדה מפני הערמת ריבית שהרי זה עומד בשדהו כשהיה ונותן לזה שכר בכל חודש בשביל מעותיו שהלווהו אסור להשכיר את