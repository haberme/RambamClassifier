מקום שיתבענו בא הלווה לפורעו במדבר הרשות ביד המלווה אם רצה מקבל ואם רצה אומר לו איני נפרע אלא ביישוב כדרך שנתתי לך והרי הן ברשותו עד שיפרענו ביישוב הפוגם את שטרו או שעד אחד מעיד על שטרו שהוא פרוע והבא ליפרע שלא בפני הלווה והטורף מיד הלוקח והנפרע מן היורש בין קטן בין גדול לא ייפרע אלא בשבועה כעין של תורה ואומרין לו כשיתבע הישבע ואחר כך תיטול ואם היה החוב לזמן קבוע ותבע בזמנו נפרע שלא בשבועה עבר זמנו לא יגבה אלא בשבועה התובע את חברו לפורעו וטען הלווה שפרע שטר זה או מקצתו ובעל השטר אומר לא