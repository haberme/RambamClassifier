כופין אותו למכור וליתן לבעל חובו ואם לא נודע להם דבר זה מחרימין על מי שידע לו מיטלטלין או מי שיש לו מיטלטלין ולא יביאם ואחר כך יורדין לבינונית שבנכסיו ומגבין לבעל חובו כמו שיתבאר במה דברים אמורים בזמן שנפרעין מן הלווה עצמו אבל הבא להיפרע מן היורש בין קטן בין גדול לא ייפרע מן המיטלטלין אפילו היו מופקדין או מלווה אצל אחרים שהמיטלטלין אינן תחת שיעבוד בעל חוב מן התורה מצוה על היתומין לפרוע חוב אביהן מן המיטלטלין שהניח ואם לא רצה היורש ליתן אין כופין אותו ואם תפס בעל חוב מחיים גובה מהן טען שמחיים תפסתי והיורש טען