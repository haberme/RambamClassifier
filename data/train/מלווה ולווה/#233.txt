בשטר שעליו ואמר פרעתי את אביך והיורש אומר איני יודע אומרים לו עמוד ושלם לו אמר יישבע לי הרי זה נשבע בנקיטת חפץ שלא פקדנו אבא על ידי אחר ושלא אמר לנו אבא בפיו ושלא מצינו בין שטרותיו של אבא ששטר זה פרוע וגובה מת הלווה אחר שמת המלווה ובא היורש להיפרע מן היורש לא ייפרע אלא בשבועה ואומרין לו תחילה הישבע שלא פקדנו אבא ולא אמר לנו אבא ולא מצינו בין שטרותיו של אבא ששטר זה פרוע ואפילו היה היורש קטן המוטל בעריסה כשמת מורישו הרי זה נשבע ונוטל ואם ציווה המלווה בשעת מיתתו ששטר זה אינו פרוע ייפרע