אלא באחד משלושה דברים אלו כשהחייב מודה בה וציווה בחולייו שיש לפלוני עליו חוב עדיין או שהייתה ההלוואה לזמן ולא הגיע זמן לפורעה וחזקה היא שאין אדם פורע בתוך זמנו או שנידוהו עד שייתן ומת בנידויו כל אלו גובין מן היורש בלא שבועה אבל אם באו עדים שהיה אביהן חייב לזה מנה או בפנינו הלווהו אינו גובה מן היורש כלום שמא פרעו שהמלווה את חברו בעדים אינו צריך לפורעו בעדים וכן אם הוציא כתב יד אביהן שהוא חייב לו אינו גובה בו כלום כמו שביארנו לווה שאין לו מיטלטלין ויש לו קרקע אם נודע לבית דין שתלה מעותיו ביד אחרים