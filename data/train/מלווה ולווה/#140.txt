על פי שיש לו מאותו המין או שהיה השער קבוע בשוק הרי זה אסור ללוות פירות בפירות עד זמן קבוע אלא לווה סתם ופורע באיזה זמן שיפרע לא יאמר אדם לחברו הלווני כור חיטים ואני מחזיר לך כור לגורן אלא אומר לו הלווני עד שיבוא בני או עד שאמצא המפתח לווה פירות עד זמן קבוע אם הוזלו מחזיר לו פירות בזמן שקבע ואם הוקרו נותן לו דמים שהיו שווין בשעת ההלוואה מלווה אדם את אריסיו חיטים בחיטים לזרע בין קודם שירד האריס לשדה בין אחר שירד במה דברים אמורים במקום שנהגו שייתן האריס את הזרע שהרי ביד בעל הקרקע לסלקו