מכרן לשלושה בני אדם בבת אחת כולן נכנסו תחת הבעלים והניזקין טורפין מן העידית ובעל חוב טורף מן הבינונית וכתובת אישה טורפת מן הזיבורית מכרן לזה אחר זה כולן טורפין מן האחרון לא הספיק טורפין השאר משלפניו לא הספיק טורפין השאר משלפני פניו אפילו היה האחרון הוא שלקח הזיבורית שהרי הלוקח הקודם אומר לטורף הנחתי לך מקום לגבות ממנו מכרן לאחד זו אחר זו הרי זה הלוקח נכנס תחת הבעלים במה דברים אמורים שלקח עידית באחרונה אבל אם לקח זיבורית באחרונה כולן גובין מן הזיבורית שהרי אומר לטורף כשיבוא לגבות מן השדה שלקח תחילה הרי הנחתי לך מקום לגבות ממנו