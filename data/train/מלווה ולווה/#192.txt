יטעון על המלווה במה שירצה אם יודה יחזיר לו ואם כפר יישבע היסת ולזה דעתי נוטה המוציא שטר חוב על חברו מלווה אומר לא נפרעתי כלום ולווה אומר פרעתי מחצה והעדים מעידים שפרעו כולו נשבע הלווה ונותן מחצה שהרי הודה במקצת ואינו כמשיב אבידה מפני שאימת השטר עליו ואין המלווה גובה המחצה אלא מבני חורין שהרי הלקוחות אומרים אנו על העדים נסמוך והרי ביטלו שטר זה הוציא עליו שטר חוב שאינו יכול לקיימו ואמר הלווה אמת שאני כתבתי שטר זה אבל פרעתיו או אמנה הוא או כתבתי ללוות ועדיין לא לוויתי וכל כיוצא בזה הואיל ואם רצה אמר לא היו