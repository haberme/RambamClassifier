הרי זה קרוב לשכר ולהפסד וכן כל כיוצא בזה וכן מותר לאדם לקנות מחברו בתשרי מאה כדין של יין בדינר ואינו נוטלן עד טבת וכשנוטלן בודק ומחזיר החומץ ולוקח היין הטוב שלא קנה ממנו אלא יין ואלו שהחמיצו מתחילה היו ראויין להחמיץ אבל לא ייוודע הדבר עד אחר זמן מקום שנהגו לשכור הספינה וליטול שכרה ואם נשברה שמין לו מה שפחתה ומשלם יתר על השכר הרי זה מותר וכן מותר להשכיר סיר של נחושת וכיוצא בו ונוטל השכר ודמי מה שפחת ממשקלו וכן כל כיוצא בזה אין מקבלין צאן ברזל מישראל מפני שהוא אבק ריבית וכיצד הן צאן ברזל הרי