כדרך כל השומרים המפקיד אצל חברו ממון או כלים חשובין ובאו עליו גנבים וקדם ונתן להם הפיקדון להציל עצמו אם היה אמוד שהוא בעל ממון חייב שחזקתו שבגללו באו הגנבים ונמצא זה הציל עצמו בממון חברו ואם אינו אמוד חזקתו שלא באו אלא לשמע הפיקדון ופטור וכן כל כיוצא בזה המפקיד אצל חברו כלים או פירות ובאו גנבים וגנבום בפניו ואילו היה צווח היו באין בני אדם ומצילין אותן הואיל ולא צווח הרי זה פושע וחייב לשלם וכן כל כיוצא בזה שניים שהפקידו אצל אחד זה מאה וזה מאתיים וכל אחד משניהם אומר אני הוא שהפקדתי המאתיים והשומר אומר איני