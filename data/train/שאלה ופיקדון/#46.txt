וקדם והציל עצמו בממון השבויים פטור אין לך פדיון שבויים גדול מזה במה דברים אמורים בשאין זה הממון המופקד לעניי מקום זה או לשבויים אלו אבל אם היה לעניים אלו או לשבויים אלו והרי הוא קצוץ להן הרי זה ממון שיש לו תובעין וישלם אם פשע או יישבע שלא פשע כדרך כל השומרים המפקיד אצל חברו ממון או כלים חשובין ובאו עליו גנבים וקדם ונתן להם הפיקדון להציל עצמו אם היה אמוד שהוא בעל ממון חייב שחזקתו שבגללו באו הגנבים ונמצא זה הציל עצמו בממון חברו ואם אינו אמוד חזקתו שלא באו אלא לשמע הפיקדון ופטור וכן כל כיוצא בזה