קנה הגוף לפירותיו עד זמן קצוב בדמים שנתן והשואל קנה הגוף לפירותיו עד זמן קצוב ולא נתן כלום כשם שהנותן כמוכר שאינו יכול לחזור לעולם כך המשאיל כמשכיר שאינו יכול לחזור בתוך הזמן הניח להן אביהן פרה שאולה ומתה אין חייבין באונסיה דימו שהיא של אביהן וטבחוה ואכלוה משלמין דמי בשר בזול ואם הניח להן אביהן נכסים ומתה או שטבחוה משלמין את דמיה מנכסיו השואל כלי מחברו לעשות בו מלאכה פלונית אין המשאיל יכול להחזירו מתחת ידו עד שיעשה בו אותה מלאכה וכן אם שאל ממנו בהמה לילך בה למקום פלוני אינו יכול להחזירה מיד השואל עד שילך בה לשם