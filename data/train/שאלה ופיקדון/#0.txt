א דין השואל ב דין שומר חינם וביאור מצוות אלו בפרקים אלו השואל כלי או בהמה וכיוצא בהן משאר מיטלטלין מחברו ואבד או נגנב אפילו נאנס אונס גדול כגון שנשבה או נשברה הבהמה או מתה חייב לשלם הכול שנאמר כי ישאל איש מעם ריעהו ונשבר או מת בעליו אין עימו שלם ישלם שמות כביג במה דברים אמורים בשנאנס שלא בשעת מלאכה אבל אם שאל בהמה מחברו לחרוש בה ומתה כשהיא חורשת הרי זה פטור אבל אם מתה קודם שיחרוש בה או אחר שחרש בה או שרכב עליה או דש בה ומתה כשהיא דשה או בשעת רכיבה הרי זה חייב לשלם