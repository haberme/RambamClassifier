מוסיפין הפסד המפקיד חמץ אצל חברו והגיע הפסח הרי זה לא ייגע בו עד שעה חמישית מיום ארבעה עשר יוצא ומוכרו בשוק לשעתו משום השב אבידה לבעלים והוא הדין לשאר הפקדונות שלא ייגע בהן אף על פי שהוא יודע בוודאי שיוזלו בזמן פלוני או יאנוס אותם המלך שמא יבואו בעליהן מקודם וייטלו ממונם המפקיד ספר תורה אצל חברו גוללו אחד לשנים עשר חודש ואם כשהוא גוללו פותחו וקורא בו מותר אבל לא יפתח בגלל עצמו ויקרא והוא הדין לשאר הספרים ואם פתח וקרא בגלל עצמו הרי שלח יד בפיקדון ונתחייב באונסין הפקיד אצלו כסות של צמר מנערה אחת לשלושים יום