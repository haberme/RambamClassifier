השאיל או השכיר לאחד מאלו שהוא עוסק במלאכתן הרי זו שמירה בבעלים ואפילו פשע בו השומר פטור אבל הוא ששאל או ששכר מהן חייב שאינן שאולין לו הרב שהוא מקרא ברצונו לתלמידים בכל עת שירצה ואיזו מסכתא שירצה והיו הם קבועים לבוא תמיד ונשמט להן ממסכתא למסכתא הרי הן שאולין אצלו ואין הוא שאול להם וביום הפרק שהכול באין לשמוע עניין אותו מועד הרי הוא שאול להם והם אינן שאולין לו האומר לשלוחו צא והישאל עם פרתי אינה שאלה בבעלים שנאמר אם בעליו עימו שמות כביד הבעלים עצמן לא שלוחן אמר לעבדו הכנעני צא והישאל עם פרתי הרי זו שאלה