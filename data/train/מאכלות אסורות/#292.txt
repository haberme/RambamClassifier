ביארנו שאם נתן דבר האסור טעמו בדבר המותר נאסר הכול במה דברים אמורים בשהשביחו אבל אם פגם זה האסור למותר והפסיד טעמו הרי זה מותר והוא שיהיה פוגם מתחילה ועד סוף אבל אם פגם בתחילה וסופו להשביח או השביח בתחילה אף על פי שסופו לפגום הרי זה אסור עכבר שנפל לשיכר או לחומץ משערין אותו בשישים שאנו חוששין שמא טעמו בשיכר ובחומץ משביח אבל אם נפל ליין או לשמן או לדבש מותר ואפילו נתן טעם מפני שטעמו פוגם שכל אלו צריכין להיותן מבושמין וזה מסריחן ומפסיד טעמן גדי שצלה אותו בחלבו אסור לאכול אפילו מקצה אוזנו שהחלב נבלע באבריו והוא