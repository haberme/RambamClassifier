במדבר ואין לו מה יאכל אלא דבר אסור הרי זה מותר מפני סכנת נפשות וכן הבריא שהריח דבר שיש בו חומץ וכיוצא בו מדברים שמערערין את הנפש דינו כעוברה מי שאחזו בולמוס מאכילין אותו דברים האסורין מיד עד שיאירו עיניו ואין מחזרין על דבר המותר אלא ממהרין בנמצא ומאכילין אותו הקל הקל תחילה אם האירו עיניו דייו ואם לאו מאכילין אותו החמור כבר ביארנו שאין איסור חל על איסור אלא אם היו שני האיסורין באין כאחת או שהיה איסור מוסיף או איסור כולל לפיכך יש אוכל כזית אחד ולוקה עליו חמש מלקייות והוא שהתרו בו בחמישה איסורין שנתקבצו בו כיצד