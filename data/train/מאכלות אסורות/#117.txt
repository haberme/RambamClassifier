ואם היה בית השחיטה מן הצד מוחו אסור שהדם מתקבץ לתוכו ושאר הבשר שעל העצמות מבחוץ מותר הניח חוטמו למטה אם הניח בו גמי או קנה כדי שיישאר פתוח וייצא דמו דרך חוטמו מותר ואם לאו מוחו אסור אין מניחין כלי תחת הצלי לקבל מימיו עד שתכלה כל מראה אדמדומית שבו וכיצד עושין משליכין לתוך הכלי מעט מלח ומניח הכלי עד שייצל ולוקח השמנונית של מעלה והמים של מטה שתחת השמנונית אסורה פת שחתך עליה בשר צלי מותר לאוכלה דגים ועופות שמלחן זה עם זה אפילו בכלי מנוקב הדגים אסורין שהדג רפה ובולע דם היוצא מן העוף ואין צריך לומר