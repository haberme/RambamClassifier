נסך שכרו כולו אסור אמר לו העבר לי חבית בפרוטה חבית בפרוטה והעביר ונמצא ביניהן חבייות של יין שכר חבייות של יין אסור ושאר שכרו מותר אומני ישראל ששלח להם גוי חבית של יין בשכרן מותר שיאמרו לו תן לנו את דמיה ואם משנכנסה לרשותן אסור ישראל שהיה נושה בגוי מנה הלך הגוי ומכר עבודה זרה ויין נסך והביא לו דמיהן הרי זה מותר ואם אמר לו קודם שימכור המתן לי עד שאמכור עבודה זרה או יין שלי ואביא לך אף על פי שהוא סתם יינו ומכר והביא לו הרי זה אסור מפני שהישראלי רוצה בקיומו כדי שייפרע ממנו חובו