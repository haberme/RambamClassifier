בהן והניח החתיכות בתוך מעיה ואחר כך שחטה הרי אותן החתיכות אסורות משום אבר מן החי ואף על פי שהוא בתוך מעיה אבל אם חתך מן העובר שבמעיה ולא הוציאו ואחר כך שחטה הרי חתיכות העובר או אברו מותר הואיל ולא יצא עובר שהוציא ידו או רגלו נאסר אותו אבר לעולם בין שחתכו קודם שתישחט אימו בין שחתכו אחר שנשחטה אימו ואפילו החזיר אותו אבר למעי אימו ואחר כך נשחטה או נולד הוולד וחיה כמה שנים הרי אותו האבר אסור משום טריפה שכל בשר שיצא חוץ למחיצתו נאסר כבשר שפירש מן החי שנאמר ובשר בשדה טריפה שמות כבל כיון שיצא