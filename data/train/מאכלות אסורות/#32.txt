מצטרף לבשרו לכזית ולוקה עליו לפי שאין בשרו חלוק מדמו ואף על פי שאינו מטמא וכן כל כיוצא בו משאר שרצים שאינן מטמאין דם שרצים שפירש וכנסו ואכלו לוקה עליו בכזית והוא שיתרו בו משום אוכל שרץ אבל אם התרו בו משום אוכל דם פטור שאין חייבין אלא על דם בהמה וחיה ועוף וכל השיעורין ומחלקותיהן הלכה למשה מסיניי האוכל כזית משרץ המים לוקה מן התורה שנאמר אל תשקצו את נפשותיכם בכל השרץ השורץ ולא תיטמאו בהם ויקרא יאמג הרי כלל בלאו זה שרץ הארץ ושרץ העוף ושרץ המים איזה הוא שרץ המים אלו הברייות הקטנות כמו התולעים והעלוקה שבמים