והואיל ודבר האסור הוא שהעמיד הרי הכול אסור כמו שיתבאר גבינה שמעמידין אותה הגויים בעשבים או במי פירות כגון שרף תאנים והרי הן ניכרין בגבינה הורו מקצת גאונים שהיא אסורה שכבר גזרו על כל גבינת הגויים בין שהעמידוה בדבר אסור בין שהעמידוה בדבר מותר גזירה משום שהעמידוה בדבר האסור האוכל גבינת הגויים או חלב שחלבוהו ואין ישראל רואהו מכין אותו מכת מרדות החמאה של גויים מקצת גאונים התירוה שהרי לא גזרו על החמאה וחלב הטמאה אינו עומד ומקצת גאונים אסרוה מפני ציחצוחי חלב שיישאר בה שהרי הקוס שבחמאה אינו מעורב עם החמאה כדי שייבטל במיעוטו וכל חלב שלהן חוששין לו