דגים וחגבים ושקצים ורמשים ודם האדם אין חייבין עליו משום דם לפיכך דם דגים וחגבים טהורים מותר לאוכלו ואפילו כנסו בכלי ושתהו מותר ודם חגבים ודגים טמאים אסור משום שהוא תמצית גופן כחלב בהמה טמאה ודם שרצים כבשרן כמו שביארנו דם האדם אסור מדברי סופרים אם פירש ומכין עליו מכת מרדות אבל דם השיניים בולעו ואינו נמנע הרי שנשך בפת ויצא עליה דם גורד את הדם ואחר כך אוכל שהרי פירש אין חייבין כרת אלא על דם היוצא בשעת שחיטה ונחירה או התזת הראש כל זמן שיש בו אדמדומית ועל הדם הכנוס בתוך הלב ועל דם הקזה כל זמן שהוא