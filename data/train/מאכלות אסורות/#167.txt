בפחות משישים הכול אסור ובין כך ובין כך אם נפל לקדירה אחרת אוסר אותה ומשערין בו בשישים כראשונה שהכחל עצמו שנתבשל נעשה כחתיכה האסורה ואין משערין בו אלא כמות שהוא בעת שנתבשל לא כמות שהיה בשעה שנפל אין צולין את הכחל שחיתכו למעלה מן הבשר בשפוד ואם צלהו הכול מותר קיבה שבישלה בחלב שבה מותרת שאינו חלב אלא הרי הוא כטינופת שהרי ישתנה במעיים אסור להעמיד הגבינה בעור הקיבה של שחוטה ואם העמיד טועם את הגבינה אם יש בה טעם בשר אסורה ואם לאו מותרת מפני שהמעמיד דבר המותר הוא שקיבת שחוטה היא ואין כאן אלא איסור בשר בחלב ששיעורו