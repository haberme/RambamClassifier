בחולין נוסף איסורו בחלב זה וכן כל כיוצא בזה דבר אסור שנתערב בדבר מותר מין בשאינו מינו בנותן טעם ומין במינו שאי אפשר לעמוד על טעמו ייבטל ברוב כיצד חלב הכליות שנפל לתוך הגריסין ונימוח הכול טועמין את הגריסין אם לא נמצא בהן טעם חלב הרי אלו מותרין ואם נמצא בהן טעם חלב והיה בהן ממשו הרי אלו אסורין מן התורה נמצא בהן טעמו ולא היה בהן ממשו הרי אלו אסורין מדברי סופרים כיצד הוא ממשו כגון שהיה מן החלב כזית בכל שלוש ביצים מן התערובת אם אכל מן הגריסין האלו כשלוש ביצים הואיל ויש בהן כזית מן החלב לוקה