הרי זה אסור משום אבר מן החי והאבר שיש בו עצם אינו חייב עליו משום אבר מן החי עד שיפרוש כברייתו בשר וגידים ועצמות אבל אם פירש מן החי הבשר בלבד חייב עליו משום טריפה כמו שביארנו לא משום אבר מן החי האוכל מאבר מן החי כזית לוקה ואפילו אכל אבר שלם אם יש בו כזית חייב פחות מכזית פטור חתך מן האבר כברייתו בשר וגידים ועצמות כזית ואכלו לוקה אף על פי שאין בו בשר אלא כל שהוא אבל אם הפריד האבר אחר שתלשו מן החי והפריש הבשר מן הגידים ומן העצמות אינו לוקה עד שיאכל כזית מן הבשר