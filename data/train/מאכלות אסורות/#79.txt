שיעור כל הנבילות מצטרפות זו עם זו ונבילה מצטרפת עם הטריפה וכן כל בהמה וחיה הטמאים מצטרפין זה עם זה אבל בשר נבילה עם בשר בהמה טמאה אין מצטרפין כיצד הלוקח מנבלת השור ונבלת הצבי ונבלת התרנגול וקיבץ מן הכול כזית בשר ואכלו לוקה וכן אם קיבץ חצי זית מנבלת בהמה טהורה וחצי זית מן הטריפה או חצי זית מבשר נבילה וחצי זית מבשר מן החי מן הטהורה ואכלו לוקה וכן בשר הגמל והחזיר והארנבת שקיבץ מכולן כזית ואכלו לוקה אבל אם צירף חצי זית מנבלת השור וחצי זית מבשר הגמל אינן מצטרפין וכן כל כיוצא בזה וכן כל בהמה