לא גזרו אלא על היין שראוי להתנסך לפיכך יין מבושל של ישראל שנגע בו הגוי אינו אסור ומותר לשתותו עם הגוי בכוס אחד אבל יין מזוג ויין שהתחיל להחמיץ ואפשר שיישתה אם נגע בו נאסר הורו גאוני המערב שאם נתערב ביין ישראל מעט דבש או מעט שאור הואיל ואינו ראוי למזבח הרי הוא כמבושל או כשיכר ואינו מתנסך ומותר לשתותו עם הגוי מאימתיי ייאסר יין הגויים משידרוך ויימשך היין אף על פי שלא ירד לבור אלא עדיין הוא בגת הרי זה אסור לפיכך אין דורכין עם הנוכרי בגת שמא ייגע בידו וינסך ואפילו היה כפות ואין לוקחין ממנו גת דרוכה