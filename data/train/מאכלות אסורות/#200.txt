ואף על פי שעדיין היין מעורב עם החרצנים והזוגין ולא ירד לבור החומץ של גויים אסור בהניה מפני שנעשה יין נסך קודם שיחמיץ גוי שהיה דורס ענבים בחבית אף על פי שהיין צף על גבי ידיו אין חוששין משום יין נסך היה אוכל מן הסלים והותיר כסאה וכסאתיים וזרקן לגת אף על פי שהיין מנתז על הענבים אינו עושה אותו יין נסך החרצנין והזוגין של גויים אסורין בהניה כל שנים עשר חודש ולאחר שנים עשר חודש כבר יבשו ולא נשארה בהן לחלוחית ומותרין באכילה וכן שמרים של יין שיבשו לאחר שנים עשר חודש מותרין שהרי לא נשאר בהן ריח יין