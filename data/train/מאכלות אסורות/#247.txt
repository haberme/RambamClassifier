מותר שיריח הגוי בחבית של יין שלנו ומותר לישראל להריח בחבית של יין נסך ואין בזה שם איסור שאין הריח כלום לפי שאין בו ממש כבר ביארנו שכל דבר שהוא אסור בהניה אם עבר ומכרו דמיו מותרין חוץ מעבודה זרה ומשמשיה ותקרובת שלה ויין שנתנסך לה והחמירו חכמים בסתם יינם להיות דמיו אסורין כדמי יין שנתנסך לעבודה זרה לפיכך גוי ששכר את ישראל לעשות עימו ביין שכרו אסור וכן השוכר את החמור להביא עליו יין או ששכר ספינה להביא בה יין שכרן אסור אם מעות נתנו לו יוליכן לים המלח ואם נתנו לו בשכרו כסות או כלים או פירות הרי