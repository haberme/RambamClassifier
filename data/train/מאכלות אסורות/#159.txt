בשר במי חלב או בחלב מתה או בחלב זכר או שבישל דם בחלב פטור ואינו לוקה על אכילתו משום בשר בחלב אבל המבשל בשר מתה או חלב וכיוצא בהן בחלב לוקה על בישולו ואינו לוקה על אכילתו משום בשר בחלב שאין איסור בשר בחלב חל על איסור נבילה או איסור חלב שאין כאן לא איסור כולל ולא איסור מוסיף ולא איסור בת אחת המבשל שליל בחלב חייב וכן האוכלו אבל המבשל שליה או עור וגידים ועצמות ועיקרי קרניים וטלפיים הרכים בחלב פטור וכן האוכלן פטור בשר שנפל לתוך החלב או חלב שנפל לתוך הבשר ונתבשל עימו שיעורו בנותן טעם כיצד