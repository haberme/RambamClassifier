גת של אבן שזיפתה הגוי אף על פי שלא דרך בהן מדיחן במים ובאפר ארבעה פעמים ודורך בהן ואם הייתה בהן לחלוחית מקדים האפר למים ואם לאו מקדים המים גת של אבן מזופתת שדרך בה הגוי או גת של עץ זפותה אף על פי שלא דרך בה צריך לקלוף את הזפת ואם יישנה שנים עשר חודש או נתן בה מים שלושה ימים מעת לעת אינו צריך לקלוף לא תהיה הגת חמורה יתר מן הקנקנים לא נאמר יקלוף אלא להתירה מיד גת של חרס אף על פי שקלף את הזפת אסור לדרוך בה מיד עד שיחם אותה באש עד שירפה הזפת