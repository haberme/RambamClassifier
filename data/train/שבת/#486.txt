מלאכתו אין שורין אותו בחמין מותר להחם בחמה אף על פי שאסור להחם בתולדות האש שאינו בא לטעות מחמה לאש לפיכך מותר ליתן מים צונן בשמש כדי שייחמו וכן נותנין מים יפים לתוך מים רעים בשביל שייצונו ונותנין תבשיל לתוך הבור בשביל שיהא שמור מערב אדם מים ומלח ושמן וטובל בו פיתו או נותנו לתוך התבשיל והוא שיעשה מעט אבל הרבה אסור מפני שנראה כעושה מלאכה ממלאכת התבשיל וכן לא יעשה מי מלח עזין והן שני שלישי מלח ושליש מים מפני שנראה כעושה מורייס ומותר למלוח ביצה אבל צנון וכיוצא בו אסור מפני שנראה ככובש כבשים בשבת והכובש אסור מפני