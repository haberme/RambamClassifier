על כזית מפני שהשלים השיעור לעניין טומאה או לא נתחייב המוציא פחות מכשיעור אף על פי שהוציאו בכלי פטור שהכלי טפילה לו ואין כוונתו להוצאת הכלי אלא להוצאת מה שבתוכו והרי אין בו כשיעור לפיכך אם הוציא אדם חי שאינו כפות במיטה פטור אף על המיטה שהמיטה טפילה לו וכן כל כיוצא בזה המוציא קופת הרוכלים אף על פי שיש בה מינין הרבה ואפילו הוציאן בתוך כפו אינו חייב אלא אחת שם הוצאה אחד הוא כל כלי המלחמה אין יוצאין בהן בשבת ואם יצא אם היו כלים שהן דרך מלבוש כגון שריון וכובע ומגפיים שעל הרגליים הרי זה פטור ואם