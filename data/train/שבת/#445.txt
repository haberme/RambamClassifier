התולש חייב משום קוצר לפיכך אסור לרדות דבש מכוורתו בשבת מפני שהוא כתולש אין עולין באילן בין לח בין יבש ואין נתלין באילן ואין נסמכין באילן ולא יעלה מבעוד יום לישב שם כל היום כולו ואין משתמשין במחובר לקרקע כלל גזירה שמא יתלוש פירות שנשרו בשבת אסור לאוכלן עד מוצאי שבת גזירה שמא יתלוש הדס המחובר מותר להריח בו שאין הניתו אלא להריח בו והרי ריחו מצוי אבל אתרוג ותפוח וכל הראוי לאכילה אסור להריח בו במחובר גזירה שמא יקוץ אותו לאוכלו אילן שהיו שורשיו גבוהין מן הארץ שלושה טפחים אסור לישב עליהן ואם אינן גבוהין שלושה הרי הן כארץ