מפני שהגורף אינו גורף אלא רוב האש ועוצמה ואי אפשר לגרוף כל האש עד שלא תישאר ניצוצה אחת ומפני שהבלו חם שמא יחתה כדי לנער הניצוצות הנשארות הכופח הבלו רב מהבל הכירה ומועט מהבל התנור לפיכך אם הסיקו בגפת או בעצים הרי הוא כתנור ואין משהין בתוכו ולא על גביו ולא סומכין לו תבשיל שלא בשל כל צורכו או מצטמק ויפה לו אף על פי שגרף או כיסה באפר ואם הסיקוהו בקש או בגבבה הרי הוא ככירה שהוסקה בקש ובגבבה ומשהין עליו ומותר לסמוך לכירה מבערב אף על פי שאינה גרופה ואיזו היא כירה ואיזה הוא כופח כירה מקום שפיתת