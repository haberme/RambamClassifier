הוצרך להן כל הכלים הניטלין בשבת שנתפרקו דלתותיהן כגון דלתות תיבה ומגדל בין שנתפרקו בשבת בין שנתפרקו קודם השבת מותר לטלטל אותן דלתות וכן כל הכלים הניטלין בשבת שנשברו בין קודם שבת בין בשבת שבריהן ניטלין והוא שיהיו עושין מעין מלאכה כיצד שברי עריבה לכסות בהן את פי החבית שברי זכוכית לכסות בהן את פי הפך וכן כל כיוצא בזה אבל אם אין השברים ראויין למלאכה כלל אסור לטלטלן כל כסויי הכלים ניטלים בשבת והוא שיש תורת כלי עליהן היה כלי מחובר בקרקע כגון חבית הטמונה בארץ אם יש לכסוי שלה בית אחיזה מטלטלין אותו ואם לאו אין מטלטלין אותו