הבורר וכן הממחה שמרים מתוך המשקין הרי זה תולדת בורר או תולדת מרקד וחייב שהזורה והבורר והמרקד דומין ענייניהם זה לזה ומפני מה מנו אותן בשלושה מפני שכל מלאכה שהייתה במשכן מונין אותה בפני עצמה הבורר אוכל מתוך פסולת או שהיו לפניו שני מיני אוכלין ובירר מין ממין אחר בנפה ובכברה חייב בקנון ובתמחוי פטור ואם בירר בידו לאכול לאלתר מותר והבורר פסולת מתוך האוכל אפילו בידו חייב והבורר תורמוסין מתוך פסולת שלהן חייב מפני שהפסולת שלהן ממתקת אותן כשיישלקו עימה ונמצא כבורר פסולת מתוך אוכל וחייב הבורר אוכל מתוך פסולת בידו להניחו אפילו לבו ביום נעשה כבורר לאוצר וחייב