דברים שהן אסורין בשבת אף על פי שאינן דומין למלאכה ואינם מביאין לידי מלאכה ומפני מה נאסרו משום שנאמר אם תשיב משבת רגלך עשות חפציך ביום קודשי ישעיהו נחיג ונאמר וכיבדתו מעשות דרכיך ממצוא חפצך ודבר דבר שם לפיכך אסור לאדם להלך בחפציו בשבת ואפילו לדבר בהן כגון שידבר עם שותפו מה ימכור למחר או מה יקנה או היאך יבנה בית זה ובאי זו סחורה ילך למקום פלוני כל זה וכיוצא בו אסור שנאמר ודבר דבר דיבור אסור והרהור מותר אסור לאדם לפקוד גינותיו ושדותיו בשבת כדי לראות מה הן צריכין או היאך הן פירותיהן שהרי זה מהלך לעשות חפצו