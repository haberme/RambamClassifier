וכל זמן שמצטמק הוא יפה לו אין משהין אותו על גבי האש בשבת אף על פי שהונח מבעוד יום גזירה שמא יחתה בגחלים כדי להשלים בישולו או כדי לצמקו לפיכך אם גרף האש או שכיסה אש הכירה באפר או בנעורת הפשתן הדקה או שעממו הגחלים שהרי הן כמכוסות באפר או שהסיקוה בקש או בגבבה או בגללי בהמה דקה שהרי אין שם גחלים בוערות הרי זה מותר לשהות עליה שהרי הסיח דעתו מזה התבשיל ואין גוזרין שמא יחתה באש במה דברים אמורים בכירה שהבלה מועט אבל התנור אף על פי שגרף האש או חיפה באפר או שהסיקוהו בקש או בגבבה אין