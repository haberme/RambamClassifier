בהן שמא בלילה הביאום ממקום אחר עד החומה ובבוקר נכנסו בהן ואם ידע בוודאי שממקום פלוני הביאום בשבת ימתין כדי שיבואו מאותו מקום אחר השבת והוא שלא יהא הדבר בפרהסיה גדולה כמו שאמרנו עיר שישראל וגויים דרין בתוכה והייתה בה מרחץ המרחצת בשבת אם רוב גויים מותר לרחוץ בה למוצאי שבת מיד ואם רוב ישראל ימתין בכדי שייחמו חמיו שבשביל הרוב הוחמו מחצה למחצה ימתין בכדי שייחמו חמיו וכן כל כיוצא בזה ישראל שאמר לגוי לעשות לו מלאכה זו בשבת אף על פי שעבר ומכין אותו מכת מרדות מותר לו ליהנות באותה מלאכה לערב אחר שימתין בכדי שתיעשה ולא אסרו