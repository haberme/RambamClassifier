אגד הקנים או הניח הגרעינין בחותלות הרי הן כעצים וצריך שתעלה בהן השלהבת מאליה קודם השבת מדורה של זפת או של גופרית או של רבב או של קירה או של קש או של גבבה אינו צריך להדליק רובה קודם השבת מפני שהאש מדלקת אותם במהרה יש דברים שאם טמן בהן התבשיל הוא מתחמם ומוסיפין בבישולו כעין האש כגון זפת וזבל ומלח וסיד וחול או זוגין ומוכין ועשבים בזמן ששלושתן לחים ואפילו מחמת עצמן ודברים אלו נקראין דבר המוסיף ויש דברים שאם טמן בהן התבשיל יישאר בחמימותו בלבד ואינן מוסיפין לו בישול אלא מונעין אותו מלהצטנן כגון זוגין ומוכין ועשבים יבשין