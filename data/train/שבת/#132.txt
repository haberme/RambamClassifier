חטאת קבועה אם כן מה הפרש יש בין האבות והתולדות אין ביניהן הפרש אלא לעניין הקרבן בלבד שהעושה בשוגג אם עשה אבות הרבה בהעלם אחד חייב חטאת על כל אב ואב ואם עשה אב ותולדותיו בהעלם אחד אינו חייב אלא חטאת אחת כיצד הרי שחרש וזרע וקצר בשבת בהעלם אחד חייב שלוש חטאות ואפילו עשה הארבעים חסר אחת בשגגה כגון ששכח שאלו המלאכות אסורות לעשות בשבת חייב על כל מלאכה ומלאכה חטאת אחת אבל אם טחן וחתך הירק ושף לשון של מתכת בהעלם אחד אינו חייב אלא חטאת אחת שהרי לא עשה אלא אב אחד ותולדותיו וכן כל כיוצא בזה