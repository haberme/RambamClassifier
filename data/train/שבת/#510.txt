ומפני זה אין נוקבין בחבית נקב חדש ואין מוסיפין בו אבל פותחין נקב ישן והוא שלא יהיה הנקב למטה מן השמרים שאם היה למטה מן השמרים הרי זה עשוי לחזק ואסור לפותחו נוקבין מגופה של חבית להוציא ממנה יין ובלבד שייקבנה למעלה אבל מצידה אסור מפני שהוא כמתקן כלי שובר אדם את החבית לאכול ממנה גרוגרות ובלבד שלא יתכוון לעשות כלי ומביא אדם חבית של יין ומתיז את ראשה בסיף לפני האורחין ואינו חושש שאין כוונתו אלא להראות נדיבות ליבו וכשם שאסור לפתוח כל נקב כך אסור לסתום כל נקב לפיכך אסור לסתום נקב החבית ואפילו בדבר שאינו מתמרח ואינו