לא תצא אישה בחוטי צמר או בחוטי פשתן או ברצועות הקשורין לה על ראשה שמא תחלוץ אותן בשעת טבילה ותעבירם ברשות הרבים ולא בציץ שמנחת בין עיניה ולא בלחיים של זהב שיורדין מן הציץ על לחייה בזמן שאינן תפורין זה בזה ולא בעטרת של זהב שמנחת בראשה ולא בכבלים שיוצאין בהן הבנות ברגליהן כדי שלא יפסעו פסיעה גסה כל אלו אסורין לצאת בהן שמא ייפולו ותביאן בידה לא תצא אישה בקטלה שבצווארה ולא בנזמי האף ולא בצלוחית של פלייטון הקבועה על זרועה ולא בכיס הקטן העגול שמניחין בו שמן הטוב והוא הנקרא כוכלת ולא בפיאה של שיער שמנחת על ראשה