לצידה של רחבה אין המבוי ניתר בלחי או קורה עד שיהיו בתים וחצרות פתוחות לתוכו ויהיה אורכו מארבע אמות ומעלה ויהיה אורכו יתר על רוחבו אבל מבוי שאורכו כרוחבו הרי הוא כחצר ואינו ניתר אלא בשני לחיים משני רוחותיו כל לחי במשהו או בפס רחב ארבעה מרוח אחת חצר שאורכה יתר על רוחבה הרי היא כמבוי וניתרת בלחי או קורה ומבוי שאין בתים וחצרות פתוחות לתוכו כגון שלא היה בו אלא בית אחד או חצר אחת וכן מבוי שאין באורכו ארבע אמות אינו ניתר אלא בשני לחיים או בפס ארבעה מבוי שאין ברוחבו שלושה טפחים אינו צריך לא לחי ולא