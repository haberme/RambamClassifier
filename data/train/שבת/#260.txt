פטור לפיכך מעל פני המים שבימים ושבנהרות עד עשרה טפחים באוויר כרמלית ולמעלה מעשרה מקום פטור אבל כל העומק המלא מים הרי הוא כקרקע עבה בור שבכרמלית הרי הוא ככרמלית אפילו עמוק מאה אמה ורחב מאה אמה רשות הרבים שהייתה עליה תקרה או שאין ברוחבה שש עשרה אמה הרי היא ככרמלית איצטבה שבין העמודים העומדים ברשות הרבים הרי היא ככרמלית וצידי רשות הרבים ככרמלית אבל בין העמודים הואיל ורבים דורסין ביניהן הרי הן רשות הרבים איזה הוא מקום פטור מקום שיש בו פחות מארבעה על ארבעה וגובהו שלושה עד לרקיע שכל פחות משלושה הרי הוא כארץ אפילו קוצים וברקנים או