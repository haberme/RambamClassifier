מכבה דליקה שנפלה בשבת המכבה אותה מפני איבוד הממון חייב שאין איבוד הממון דוחה שבת אלא איבוד נפשות לפיכך ייצאו בני אדם כדי שלא ימותו ויניחו האש תלהט ואפילו שורפת כל המדינה כולה ומותר לעשות מחיצה בכל הכלים בין מלאים בין ריקנים כדי שלא תעבור הדליקה אפילו כלי חרס חדשים מלאים מים עושין מהן מחיצה אף על פי שוודאי מתבקעין ומכבים שגרם כיבוי מותר וכופין קערה על גבי הנר בשביל שלא תאחוז בקורה תיבה שידה ומגדל שאחז בהן האור מביא עור גדי וכיוצא בו מדברים שאין האור מלהטת אותן ופורסו על הקצה שעדיין לא נשרף כדי שלא תעבור לו האש