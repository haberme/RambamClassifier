על התחום להביא פירות מחוברין או לשכור פועלין אבל מחשיך הוא לשמור פירות שהרי מותר לשמור בשבת ומחשיך להביא בהמה או פירות תלושין שהבהמה קורא לה והיא באה אף על פי שהיא חוץ לתחום ופירות תלושין אילו היו שם מחיצות היה מותר להביאן בשבת וכן אומר אדם לחברו לכרך פלוני אני הולך למחר שאם היו שם בורגנים היה הולך לשם בשבת וכן כל כיוצא בזה מותר לאדם לומר לפועל הנראה שתעמוד עימי לערב אבל לא יאמר לו היה נכון לי לערב שנמצא עושה חפצו בשבת ואסור לרוץ ולדלג בשבת שנאמר מעשות דרכיך ישעיהו נחיג שלא יהא הילוכך בשבת כהילוכך של