מגבל חייב משום לש לפיכך אין מגבלין קמח קלי הרבה שמא יבוא ללוש קמח שאינו קלי ומותר לגבל את הקלי מעט מעט אבל תבואה שלא הביאה שליש שקלו אותה ואחר כך טחנו אותה טחינה גסה שהרי היא כחול והיא הנקראת שתית מותר לגבל ממנה בחומץ וכיוצא בו הרבה בבת אחת והוא שיהיה רך אבל קשה אסור מפני שנראה כלש וצריך לשנות כיצד נותן את השתית ואחר כך נותן את החומץ המורסן אף על פי שאינו ראוי לגיבול אין גובלין אותו שמא יבוא לגבל העפר וכיוצא בו ונותנין מים על גבי המורסן ומוליך בו התרווד שתי וערב אבל אינו ממרס בידו