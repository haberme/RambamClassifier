לפתוח הדלת ולנעול כדרכו מפני שהוא מכבהו אלא ייזהר בשעה שפותח ובשעה שנועל ואסור לפתוח את הדלת כנגד המדורה בשבת כדי שתהא הרוח מנשבת בה ואף על פי שאין שם אלא רוח המצויה ומניחין הנר של שבת על גבי אילן המחובר לקרקע ואינו חושש כל מדינות ועיירות של ישראל תוקעין בהן שש תקיעות בערב שבת ובמקום גבוה היו תוקעין כדי להשמיע כל אנשי המדינה וכל אנשי המגרש שלה תקיעה ראשונה נמנעו העומדים בשדות מלחרוש ומלעדר ומלעשות מלאכה שבשדה ואין הקרובין רשאין ליכנס לעיר עד שיבואו רחוקים וייכנסו כולם בבת אחת ועדיין החנייות פתוחות והתריסין מונחין התחיל לתקוע שנייה נסתלקו התריסין