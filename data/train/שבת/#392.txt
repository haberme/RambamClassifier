כל כיוצא בזה המוציא קופת הרוכלים אף על פי שיש בה מינין הרבה ואפילו הוציאן בתוך כפו אינו חייב אלא אחת שם הוצאה אחד הוא כל כלי המלחמה אין יוצאין בהן בשבת ואם יצא אם היו כלים שהן דרך מלבוש כגון שריון וכובע ומגפיים שעל הרגליים הרי זה פטור ואם יצא בכלים שאינן דרך מלבוש כגון רומח וסיף וקשת ואלה ותריס הרי זה חייב אין יוצאין בסנדל מסומר שסימרו לחזקו ואפילו ביום טוב גזרו שלא ייצא בו ומותר לצאת באבנט שיש עליו חתיכות קבועות של כסף ושל זהב כמו שהמלכים עושין מפני שהוא תכשיט וכל שהוא תכשיט מותר והוא שלא