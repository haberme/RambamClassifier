שבת גזירה שמא יתלוש הדס המחובר מותר להריח בו שאין הניתו אלא להריח בו והרי ריחו מצוי אבל אתרוג ותפוח וכל הראוי לאכילה אסור להריח בו במחובר גזירה שמא יקוץ אותו לאוכלו אילן שהיו שורשיו גבוהין מן הארץ שלושה טפחים אסור לישב עליהן ואם אינן גבוהין שלושה הרי הן כארץ היו באין מלמעלה משלושה לתוך שלושה מותר להשתמש בהן היו גבוהין שלושה אף על פי שצידן אחד שווה לארץ או שיש חלל תחתיהן שלושה אסור לישב עליהן אין רוכבין על גבי בהמה בשבת גזירה שמא יחתוך זמורה להנהיגה ואין נתלין בבהמה ולא יעלה מבעוד יום לישב עליה בשבת ואין נסמכין