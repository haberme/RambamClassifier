עושין עכשיו בשבת לפלוני הוא הרי זה לא ייקבר בו אותו ישראל עולמית מפני שהוא בפרהסיה ומותר לקבור בו ישראל אחר והוא שימתין בכדי שייעשה וכן כל כיוצא בזה גוי שהביא חלילין בשבת למת אף על פי שהביאן מצד החומה ימתין למוצאי שבת כדי שיבואו ממקום קרוב ואחר כך יספדו בהן שמא בלילה הביאום ממקום אחר עד החומה ובבוקר נכנסו בהן ואם ידע בוודאי שממקום פלוני הביאום בשבת ימתין כדי שיבואו מאותו מקום אחר השבת והוא שלא יהא הדבר בפרהסיה גדולה כמו שאמרנו עיר שישראל וגויים דרין בתוכה והייתה בה מרחץ המרחצת בשבת אם רוב גויים מותר לרחוץ בה למוצאי