משהין בתוכו ולא על גביו ולא סומכין לו תבשיל שלא בשל כל צורכו או שבשל כל צורכו ומצטמק ויפה לו הואיל והבלו חם ביותר אינו מסיח דעתו וחוששים שמא יחתה בזו האש המעוטה אף על פי שהיא אש קש וגבבה או מכוסה ולמה אסרו לשהות בתנור אף על פי שגרף מפני שהגורף אינו גורף אלא רוב האש ועוצמה ואי אפשר לגרוף כל האש עד שלא תישאר ניצוצה אחת ומפני שהבלו חם שמא יחתה כדי לנער הניצוצות הנשארות הכופח הבלו רב מהבל הכירה ומועט מהבל התנור לפיכך אם הסיקו בגפת או בעצים הרי הוא כתנור ואין משהין בתוכו ולא על גביו