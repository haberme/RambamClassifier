יהא רפוי שמא ייפול ברשות הרבים ויבוא להביאו טבעת שיש עליה חותם מתכשיטי האיש ואינה מתכשיטי האישה ושאין עליה חותם מתכשיטי אישה ואינה מתכשיטי האיש לפיכך אישה שיצאת בטבעת שיש עליה חותם ואיש שיצא בטבעת שאין עליה חותם חייבין ומפני מה הן חייבין והרי הוציאו אותן שלא כדרך המוציאין שאין דרך האיש להוציא באצבעו אלא טבעת הראויה לו וכן האישה אין דרכה להוציא באצבעה אלא טבעת הראויה לה מפני שפעמים נותן האיש טבעתו לאשתו להצניעה בבית ומנחת אותה באצבעה בעת הולכה וכן האישה נותנת טבעתה לבעלה לתקנה אצל האומן ומניח אותה באצבעו עד חנות האומן ונמצאו שהוציאו אותן כדרך שדרכן