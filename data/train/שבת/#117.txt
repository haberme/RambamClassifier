וכן הורו כל הגאונים לא ייתן אדם בערב שבת כלים לאומן גוי לעשותן אף על פי שפסק עימו אלא בכדי שייצא בהן מביתו קודם שחשיכה וכן לא ימכור אדם חפצו לגוי ולא ישאילנו ולא ילוונו ולא ימשכננו ולא ייתן לו במתנה אלא בכדי שייצא באותו חפץ מפתח ביתו קודם השבת שכל זמן שהוא בביתו אין אדם יודע אימתיי נתן לו וכשייצא הגוי מביתו בשבת וחפץ ישראל בידו ייראה כמי שהלווהו לגוי או מישכנו או פסק עימו או מכר לו בשבת הנותן איגרת לגוי להוליכה לעיר אחרת אם קצץ עימו שכר הולכה מותר ואפילו נתנה לו ערב שבת עם חשיכה והוא