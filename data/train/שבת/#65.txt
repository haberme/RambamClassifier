אין גוזרין עליו שמא יגלהו ויחתה ומפני זה נותנין אונין של פשתן לתוך התנור עם חשיכה שאם גילהו ייפסד נתן גדי שלם לתוך התנור הרי זה כבשר העז או בשר שור ואסור לשהותו שמא יחתה בגחלים אלא אם כן טח התנור ומותר לשלשל כבש הפסח לתנור עם חשיכה אף על פי שאינו טח מפני שבני חבורה זריזים הן אין צולין בשר בצל וביצה על גבי האש אלא כדי שייצלו מבעוד יום ויהיו ראויין לאכילה ואם נשארו אחר כן על האש בשבת עד שייצלו הרבה מותר מפני שהן כמצטמק ורע לו שאם חתה יחרוך אותן שעל גוף האש הם ומפני זה