היו באין מלמעלה משלושה לתוך שלושה מותר להשתמש בהן היו גבוהין שלושה אף על פי שצידן אחד שווה לארץ או שיש חלל תחתיהן שלושה אסור לישב עליהן אין רוכבין על גבי בהמה בשבת גזירה שמא יחתוך זמורה להנהיגה ואין נתלין בבהמה ולא יעלה מבעוד יום לישב עליה בשבת ואין נסמכין לצידי בהמה וצידי צדדין מותרין עלה באילן בשבת בשוגג מותר לירד במזיד אסור לירד ובבהמה אפילו במזיד יירד משום צער בעלי חיים וכן פורקין המשאוי מעל הבהמה בשבת משום צער בעלי חיים כיצד הייתה בהמתו טעונה שליף של תבואה מכניס ראשו תחתיו ומסלקו לצד אחר והוא נופל מאליו היה בא