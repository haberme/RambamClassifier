הרי אלו כחמין שהוחמו בשבת ואסורין ברחיצה ובשתייה מביא אדם קיתון של מים ומניחו כנגד המדורה לא בשביל שייחמו אלא כדי שתפוג צינתן וכן מניח פך של שמן כנגד המדורה כדי שיפשר לא שייחם וסך אדם ידו במים או בשמן ומחמם כנגד המדורה והוא שלא ייחמו המים שעל ידו עד שתהא כרסו של תינוק נכווית בהן ומחמם בגד ומניחו על גבי מעיו בשבת אמבטי של מרחץ שהיא מלאה מים חמים אין נותנין לה מים צונן שהרי מחממן הרבה וכן לא ייתן לתוכה פך של שמן מפני שהוא כמבשלו אבל נותן הוא מים חמין לתוך אמבטי של צונן מיחם שפינה ממנו