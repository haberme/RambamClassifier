והלך לו הראשון חייב והשני לא עשה כלום ומותר לו לישב במקומו עד הערב וליקח הצבי למה זה דומה לנועל ביתו לשומרו ונמצא צבי שמור בתוכו שלא עשה כלום נכנסה לו ציפור תחת כנפיו יושב ומשמרה עד שתחשך ומותר הצד צבי זקן או חיגר או חולה או קטן פטור המפרק בהמה חיה ועוף מן המצודה פטור הצד חיה ועוף שברשותו כגון אווזין ותרנגולין ויוני עלייה פטור הצד דבר שאין במינו צידה כגון חגבים חזיזין צרעין ויתושין ופרעושין וכיוצא באלו הרי זה פטור רמשים המזיקין כגון נחשים ועקרבים וכיוצא בהן אף על פי שאינן ממיתין הואיל ונושכין מותר לצוד אותם בשבת