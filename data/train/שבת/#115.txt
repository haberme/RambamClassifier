המשתתף עם הגוי במלאכה או בסחורה או בחנות אם התנו בתחילה שיהיה שכר השבת לגוי לבדו אם מעט אם הרבה ושכר יום אחד כנגד יום השבת לישראל לבדו מותר ואם לא התנו מבתחילה כשיבואו לחלוק נוטל הגוי שכר השבתות כולן לבדו והשאר חולקין אותו ואינו מוציא לו כלום כנגד יום השבת אלא אם כן התנה בתחילה וכן אם קיבלו שדה בשותפות דין אחד הוא אם לא התנו ובאו לחלוק השכר ולא היה שכר שבת ידוע ייראה לי שהגוי נוטל לבדו שביע השכר והשאר חולקין הנותן מעות לגוי להתעסק בהן אף על פי שהגוי נושא ונותן בשבת חולק עימו שכר בשווה