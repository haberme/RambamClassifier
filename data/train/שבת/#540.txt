וכן אסור לאדם שייצא בשבת עד סוף התחום ויישב שם עד שתחשך כדי שיהיה קרוב לעשות חפציו במוצאי שבת שהרי נמצא הילוכו בשבת לעשות חפציו במה דברים אמורים בשהחשיך על התחום לעשות דבר שאסור לעשותו בשבת אבל אם החשיך לעשות דבר שמותר לעשותו בשבת הרי זה מותר כיצד אין מחשיכין על התחום להביא פירות מחוברין או לשכור פועלין אבל מחשיך הוא לשמור פירות שהרי מותר לשמור בשבת ומחשיך להביא בהמה או פירות תלושין שהבהמה קורא לה והיא באה אף על פי שהיא חוץ לתחום ופירות תלושין אילו היו שם מחיצות היה מותר להביאן בשבת וכן אומר אדם לחברו לכרך פלוני