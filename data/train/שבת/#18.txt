ונשתתפו שניהם והוציאוה זה שיכול חייב והשני מסייע הוא ומסייע אינו חייב כלום וכן כל כיוצא בזה כל המקלקלין פטורין כיצד הרי שחבל בחברו או בבהמה דרך השחתה וכן אם קרע בגדים או שרפן או שיבר כלים דרך השחתה הרי זה פטור חפר גומה ואינו צריך אלא לעפרה הרי זה מקלקל ופטור אף על פי שעשה מלאכה הואיל וכוונתו לקלקל פטור כל המקלקל על מנת לתקן חייב כיצד הרי שסתר כדי לבנות במקומו או שמחק כדי לכתוב במקום שמחק או שחפר גומה כדי לבנות בתוכה יסודות וכל כיוצא בזה חייב ושיעורו כשיעור המתקן כל העושה מלאכה בשבת מקצתה בשגגה ומקצתה