שאינו מלאכה ואין אסור לעשותו בשבת אלא משום שבות מותר לישראל לומר לגוי לעשותו בשבת והוא שיהיה שם מקצת חולי או יהיה צריך לדבר צורך הרבה או מפני מצוה כיצד אומר ישראל לגוי לעלות באילן בשבת או לשוט על פני המים כדי להביא לו שופר או סכין למילה או מביא לו מחצר לחצר שאין ביניהן עירוב מים חמין להרחיץ בהם קטן או מצטער וכן כל כיוצא בזה הלוקח בית בארץ ישראל מותר לו לומר לגוי לכתוב לו השטר בשבת שאמירה לגוי איסורה מדברי סופרים ומשום יישוב ארץ ישראל לא גזרו בדבר זה וכן הלוקח בית מהם בסוריה שסוריה כארץ ישראל