טלית שאחז בה האור פושטה ומתכסה בה ואם כבתה כבתה וכן ספר תורה שאחז בו האור פושטו וקורא בו ואם כבה כבה ונותן מים מן הצד שעדיין לא נתלית בו האור ואם כבתה כבתה שכח נר דלוק על גבי הטבלה נוער את הטבלה והוא נופל ואם כבה כבה אבל אם הניחו מבערב אף על פי שכבה אסור לטלטלו נוכרי שבא לכבות אין אומרים לו כבה ואל תכבה מפני שאין שביתתו עלינו אבל קטן שבא לכבות אין שומעין לו והוא שיהיה עושה על דעת אביו אבל מדעת עצמו אין בית דין מצווין עליו להפרישו ובדליקה התירו לומר כל המכבה אינו מפסיד