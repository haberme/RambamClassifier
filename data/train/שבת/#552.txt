שהוא משום שבות כגון שתלש מעציץ שאינו נקוב או טילטל בכרמלית אין בית דין מצווין להפרישו וכן אם הניחו אביו אין ממחין בידו אסרו חכמים לטלטל מקצת דברים בשבת כדרך שהוא עושה בחול ומפני מה נגעו באיסור זה אמרו ומה אם הזהירו נביאים וציוו שלא יהיה הילוכך בשבת כהילוכך בחול ולא שיחת השבת כשיחת החול שנאמר ודבר דבר ישעיהו נחיג קל וחומר שלא יהיה טלטול בשבת כטלטול בחול כדי שלא יהיה כיום חול בעיניו ויבוא להגביה ולתקן כלים מפינה לפינה או מבית לבית או להצניע אבנים וכיוצא בהן שהרי הוא בטיל ויושב בביתו ויבקש דבר שיתעסק בו ונמצא שלא שבת