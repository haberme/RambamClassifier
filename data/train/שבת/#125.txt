שבת לפיכך אין אחריות שבת עליו ואם היה השכיר שכיר שבת או שכיר שנה נותן לו שכרו מושלם לפיכך אחריות שבת עליו ולא יאמר לו תן לי שכרי של שבת אלא אומר לו תן לי שכרי של שנה או של עשרה ימים מלאכות שחייבין עליהן סקילה וכרת במזיד או קרבן חטאת בשגגה מהן אבות ומהן תולדות ומניין כל אבות מלאכות ארבעים חסר אחת ואלו הן החרישה והזריעה והקצירה והעימור והדישה והזרייה והברירה והטחינה וההרקדה והלישה והאפייה והגזיזה והליבון והניפוץ והצביעה והטווייה ועשיית הנירין והנסכת המסכה והאריגה והבציעה והקשירה וההתרה והתפירה והקריעה והבניין והסתירה וההכיה בפטיש והצידה והשחיטה וההפשטה וההעבדה ומחיקת