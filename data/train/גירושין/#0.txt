וביאור שתי מצוות אלו בפרקים אלו אין האישה מתגרשת אלא בכתב שיגיע לה וכתב זה הוא הנקרא גט ועשרה דברים הן עיקר הגירושין מן התורה ואלו הן שלא יגרש האיש אלא ברצונו ושיגרש בכתב לא בדבר אחר ושיהיה עניין הכתב שגירשה והסירה מקניינו ושיהיה עניינו דבר הכורת בינו לבינה ושיהיה נכתב לשמה ושלא יהיה מחוסר מעשה אחר כתיבתו אלא נתינתו לה ושייתננו לה ושייתננו לה בפני עדים ושייתננו לה בתורת גירושין ושיהיה הבעל או שלוחו הוא שנותנו לה ושאר הדברים שבגט כגון הזמן וחתימת העדים וכיוצא בהן הכול מדברי סופרים ומניין שעשרה דברים אלו מן התורה שנאמר והיה אם לא