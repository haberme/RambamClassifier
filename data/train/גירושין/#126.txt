הגט ונמצא הוולד ממזר שליח שהביא גט ונתנו לאישה אין אומרין שמא ביטלו הבעל אלא נותנין אותו לה בחזקת שהוא כשר ותינשא בו ואם נמצא אחר כך שביטלו תצא והוולד ממזר וכן הכותב גט ונתנו לאשתו אין אומרין שמא מסר מודעה על גט זה אלא הרי הוא בחזקת כשרות ותינשא בו וכן המביא גט והניח הבעל חולה או שהיה זקן נותנו לה בחזקת שהוא קיים אבל אם הניחו גוסס רוב גוססין למיתה ואף על פי שנתנו לה הרי זה ספק גירושין שאין גט לאחר מיתה וכן עיר שהקיפה החיל והיא במצור וספינה המיטרפת בים והיוצא לידון הרי אלו בחזקת חיים