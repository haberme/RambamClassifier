לא נתקיים או לא נודעו עדיו כלל תצא והוולד ממזר שהרי אינה מגורשת אבד הגט הרי זו ספק מגורשת לפיכך נשים שחזקתן שהן שונאות זו את זו אינן נאמנות להביא גט בארץ ישראל זו לזו שמא מזוייף הוא ותתכוון לקלקל אותה כדי שתינשא ותיאסר על בעלה ואלו הן הנשים שחזקתן שונאות זו את זו חמותה ובת חמותה וצרתה אפילו הייתה הצרה נשואה לאחר ויבמתה אפילו הייתה אחותה ובת בעלה אבל שאר כל הנשים כשרות המביא גט ממקום למקום בארץ ישראל וחלה או נאנס משלחו ביד אחר וכן השני אם חלה משלחו ביד אחר אפילו מאה ואינו צריך עדים לעשות שליח