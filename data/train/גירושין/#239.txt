זונה בחזקת שבעל לשם זנות עד שיפרש שהוא לשם קידושין ואין צריך לומר בשפחה או בגויה שאינה בת קידושין שאין חוששין להן כלל והרי הבן מהן בחזקת גוי ועבד עד שייוודע בוודאי שנשתחררה אימו או נתגיירה מי שהוחזקה אשת איש בין מן הנישואין בין מן האירוסין ויצא שמה בעיר מגורשת אפילו רוב העיר או כולן מעבירין קול שנתגרשה אין חוששין לה והרי זו בחזקתה אבל אם יצא שמה בעיר מקודשת והוחזק הקול בבית דין שהרי היא מקודשת בספק כמו שביארנו ואחר כך יצא עליה קול שנתגרשה מאותן הקידושין הרי זו מגורשת שקול אסרה וקול התירה לא יישא אדם אישה ודעתו