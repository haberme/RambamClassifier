ויהיה משמעו וכדי כלומר בתנאי זה אפטור אותיך וכן יאריך ואו דתרוכין ושבוקין שמא תדמה ליוד ויהיה משמעו תריכין ושביקין כלומר שהוא אומר לה שהיא שבקה אותו וגירשה אותו ועל דרך זו צריך להיזהר בכל לשון ובכל כתב שיכתוב שלא יהיה בו כמשמע שני עניינות הרי שכתב בנוסח זה ולא האריך ואוין אלו או לא כתב היודין היתרות או שכתב היודין שאמרנו שלא ייכתבו הרי זה גט פסול וכן כל כיוצא בזה בכל לשון פסול גט שמחק בו אות או תיבה או שתלה בין השיטין אם מטופס הגט הרי זה כשר ואם מן התורף אינו גט ואם החזיר ופירש בסוף