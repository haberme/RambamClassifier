וכן כל כיוצא בו על הכול כותבין את הגט אפילו על איסורי הנאה וכותבין על דבר שיכול להזדייף והוא שייתנו לה בעדי מסירה כיצד כותב על הנייר המחוק ועל הדפתרא ועל החרס ועל העלין ועל ידו של עבד ועל קרן הפרה ומוסר לה העבד והפרה או הנייר המחוק וכיוצא בו בפני עדים היה הגט חקוק על ידו של עבד בכתובת קעקע והיה יוצא מתחת ידה והיו העדים חקוקים על ידו הרי זו מגורשת אף על פי שאין לה עדי מסירה שהרי אין יכול להזדייף אפילו היו מוחזקין בעבד שהוא שלו וגט חקוק על ידו והוא יוצא מתחת ידה והיא אומרת