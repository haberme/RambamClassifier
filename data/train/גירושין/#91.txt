זרקו לרשותה לתוך האש ונשרף או לתוך המים ואבד אינו גט אבל אם הגיע לרשותה ואחר כך באה אש ושרפתו הרי זה גט זרקו על גבי קנה או רומח הנעוצים ברשותה אינו גט עד שינוח במקום המשתמר בו שתי חצרות זו לפנים מזו פנימית שלה והחיצונה שלו וכותלי החיצונה גבוהות על הפנימית שלה כיון שזרק הגט לתוך אוויר החיצונה נתגרשה שהפנימית בכותלי החיצונה משתמרת מה שאין כאן בקופות כיצד שתי קופות זו לפנים מזו הפנימית שלה והחיצונה שלו וזרק לה גיטה לתוכן אפילו הגיע לאוויר הפנימית אינה מגורשת עד שינוח על צד הקופה הפנימית במה דברים אמורים בשהייתה מוטה על