שהביא גט כשהוא נותנו לה נותנו בפני שניים ואותן השניים צריכין לקרותו ואחר כך יינתן לה בפניהם שדין השליח עם האישה כדין הבעל עימה שתחתיו הוא קם לפיכך אם נתנו השליח לה ולא קראוהו עדי מסירה ונטלתו וזרקתו לים הרי זו ספק מגורשת עבר השליח ונתן הגט בינו לבינה ייטלנו ממנה ויחזור וייתננו לה בפני שניים ואם מת הואיל והגט יוצא מתחת ידה ומקויים בחותמיו הרי זה כשר שליח שנטל את הגט וקודם שיגיע ליד האישה חזר הבעל ואמר לו גט ששלחתי עימך בטיל או שקדם ואמר לאישה גט ששלחתי לך בטיל או ששלח שליח אחר לבטלו או שאמר לאחרים