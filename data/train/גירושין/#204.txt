חכמים עדי הגט אין חותמין אלא זה בפני זה גזירה שמא יאמר לרבים כולכם חתומו אם תאמר חותמין זה שלא בפני זה שמא יעידו שניים ותיטול הגט בידה ותחשוב שכבר העידו בו ועדיין לא נתקיים התנאי אמר לשלושה שניים מכם יכתבו גט לאשתי ויחתמו וייתנו לה והיה בהן אב ובנו בין שחתם האב עם האחר בין שחתם הבן עם האחר הרי זה כשר שהאדם עושה הבן שליח במקום האב אמר לשניים כתבו וחתמו ותנו לפלוני שיוליך לאשתי או תנו לשליח שיוליך לה אחד מהן כותב ושניהם חותמין ונותנין לשליח ואם הוליכו הן בעצמן ונתנו לה אינו גט שלא עשה אותן