זה שנאמר בו בפניי נכתב ובפניי נחתם מזוייף הרי זה בטיל שלא האמינו דבריו של אחד שאמר בפניי נכתב ובפניי נחתם אלא לדחות ערעור הבעל שאין עימו ראיה אבל במקום עדים שמכחישין אותו לא האמינוהו גט שכתבו בארץ ישראל וחתמו בחוצה לארץ צריך שיאמר בפניי נכתב ובפניי נחתם כתבו בחוצה לארץ וחתמו בארץ ישראל אינו צריך לומר בפניי נכתב ובפניי נחתם נכתב מקצת הגט בפניו ונחתם כולו בפניו אם מקצתו הראשון הוא הרי זה אומר בפניי נכתב ובפניי נחתם אפילו לא נכתב בו אלא שיטה אחת בפניו ואפילו שמע קן הקולמוס כותב וחתמו העדים בפניו הרי זה אומר בפניי נכתב