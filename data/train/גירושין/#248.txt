ונתקדשה לאחר צריכה ממנו גט מספק ואם נישאת תצא מזה ומזה והוולד ספק ממזר משניהם קטנה שלא מיאנה והגדילה אף על פי שלא בעלה בעלה משנעשת בת שתים עשרה שנה ויום אחד הרי זו אינה ממאנת שהרי הגדילה וצריכה גט מדברי סופרים שהרי לא בא עליה אחר שהגיעה לשני נערות עד שנחוש לה שמא הביאה סימנין ותהיה ספק מקודשת ולא בא עליה אחר שגדלה כדי שתהיה אשת איש גמורה ונמצאת שאינה צריכה גט אלא מנישואי קטנות שהן מדברי סופרים לפיכך אם עמדה ונתקדשה אחר שגדלה תופסין בה קידושי שני ואם גירש הראשון יכנוס השני אבל אם גירש שני לא יקיים