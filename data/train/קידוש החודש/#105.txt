מיום שני והייתה השנה פשוטה שאחר המעוברת שאם יארע אחד מארבעה דברים האלו אין קובעין ביום המולד אלא ביום שלאחריו או שלאחר אחריו כדרך שביארנו ומפני מה אין קובעין בחשבון זה בימי אדו לפי שהחשבון הזה הוא לקיבוץ הירח והשמש בהילוכם האמצעי לא במקומם האמיתי כמו שהודענו לפיכך עשו יום קביעה ויום דחייה כדי לפגוע ביום הקיבוץ האמיתי כיצד בשלישי קובעין ברביעי דוחין בחמישי קובעין בשישי דוחין בשבת קובעין באחד בשבת דוחין בשני קובעין ועיקר שאר הארבע דחייות האלו הוא זה העיקר שאמרנו שהחשבון הזה במהלך אמצעי וראיה לדבר שהרי המולד יהיה בליל שלישי ויידחה לחמישי ופעמים רבות לא ייראה