תקבץ כל מין עם מינו השנייות עם השנייות והחלקים עם החלקים והמעלות עם המעלות וכל שיתקבץ מן השנייות שישים תשים אותו חלק ותוסיף על החלקים וכל שיתקבץ מן החלקים שישים תשים אותו מעלה ותוסיף אותה על המעלות וכשתקבץ המעלות תשליך אותן שלוש מאות ושישים שלוש מאות ושישים והנשאר משלוש מאות ושישים ולמטה הוא שתופסין לחשבון בכל החשבונות כולן כשתרצה לגרוע מניין ממניין אם יהיה זה שגורעין אותו יתר על זה שגורעין ממנו אפילו בחלק אחד תוסיף על זה שגורעין ממנו שלוש מאות ושישים מעלות כדי שיהא אפשר לגרוע זה המניין ממנו כיצד הרי שהצריכך החשבון לגרוע מאתיים מעלות וחמישים חלקים