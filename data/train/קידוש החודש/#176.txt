אותו היום עיקר או תגרע האמצע שהוצאת מן העיקר שעשינו וייצא לך העיקר ליום שתרצה משנים שעברו ותעשה אותו אמצע עיקר וכזה תעשה באמצע הירח ושאר הכוכבים אם יהיו ידועים לך וכבר נתבאר לך מכלל דברינו שכשם שתדע אמצע השמש לכל יום שתרצה מימים הבאים כך תדע אמצעה לכל יום שתרצה מימים שעברו אם תרצה לידע מקום השמש האמיתי בכל יום שתרצה תוציא תחילה מקומה האמצעי לאותו היום על הדרך שביארנו ותוציא מקום גובה השמש ותגרע מקום גובה השמש ממקום השמש האמצעי והנשאר הוא הנקרא מסלול השמש ותראה כמה מעלות הוא מסלול השמש אם יהיה המסלול פחות ממאה ושמונים מעלות