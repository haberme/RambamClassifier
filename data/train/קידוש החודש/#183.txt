האמצעי הוא מקומה האמיתי היה המסלול יותר על מאה ושמונים מעלות תגרע אותו משלוש מאות ושישים מעלות ותדע מנתו כיצד הרי שהיה המסלול מאתיים מעלות תגרע אותו משלוש מאות ושישים יישאר מאה ושישים מעלות וכבר הודענו שמנת מאה ושישים מעלות שניים וארבעים חלקים וכן מנת המאתיים שניים וארבעים חלקים וכן אם היה המסלול שלוש מאות מעלות תגרע אותו משלוש מאות ושישים יישאר שישים וכבר ידעת שמנת שישים מעלות מעלה אחת ואחד וארבעים חלקים וכן היא מנת השלוש מאות מעלות ועל דרך זו בכל מניין ומניין הרי שהיה המסלול חמש ושישים מעלות וכבר ידענו שמנת השישים היא מעלה אחת ואחד וארבעים