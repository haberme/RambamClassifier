חלקים כמו שאמרנו ויהיה בין תקופה לתקופה אחד ותשעים יום ושבע שעות וחצי שעה ומשתדע תקופה אחת באיזה יום ואיזו שעה היא תתחיל למנות ממנה לתקופה השנייה שאחריה ומן השנייה לשלישית עד סוף העולם תקופת ניסן היא השעה והחלק שתיכנס בו השמש לתחילת מזל טלה ותקופת תמוז היות השמש בראש מזל סרטן ותקופת תשרי היות השמש בראש מזל מאזניים ותקופת טבת היות השמש בראש מזל גדי ותקופת ניסן הייתה בשנה הראשונה של יצירה לפי חשבון זה קודם מולד ניסן בשבעה ימים ותשע שעות ושש מאות ושניים וארבעים חלקים סימנה ז' ט' תרמב דרך חשבון התקופה כך הוא תדע תחילה כמה