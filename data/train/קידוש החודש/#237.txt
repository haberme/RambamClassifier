מאה וחמישים תגרע אותו ממאה ושמונים נשאר שלושים וכבר ידעת שמנת שלושים שתי מעלות ושלושים חלקים וכך תהיה מנת מאה וחמישים שתי מעלות ושלושים חלקים הרי שהיה המסלול מאתיים תגרע ממנו מאה ושמונים יישאר עשרים וכבר ידעת שמנת עשרים היא מעלה אחת ושלושה וארבעים חלקים וכך תהיה מנת מאתיים תהיה מעלה אחת ושלושה וארבעים חלקים הרי שהיה המסלול שלוש מאות תגרע אותו משלוש מאות ושישים נשאר שישים וכבר ידעת שמנת שישים ארבע מעלות ועשרים חלקים וכך היא מנת שלוש מאות ארבע מעלות ועשרים חלקים ועל דרך זו בכל המניינות הרי שרצינו לידע רוחב הירח כמה הוא ובאיזה רוח הוא אם