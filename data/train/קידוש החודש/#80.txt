שיהיה ראש חודש או יום טוב לא מפני חשבון שאנו מחשבין בזמן שעושין על הראייה היו מחשבין ויודעין שעה שיתקבץ בה הירח עם החמה בדקדוק הרבה כדרך שהאצטגנינין עושין כדי לידע אם ייראה הירח או לא ייראה ותחילת אותו החשבון הוא החשבון שמחשבין בקירוב ויודעין שעת קיבוצם בלא דקדוק ושעת קיבוצם בלא דקדוק אלא במהלכם האמצעי הוא הנקרא מולד ועיקרי החשבון שמחשבין בזמן שאין שם בית דין שיקבעו על הראייה והוא חשבון שאנו מחשבין היום הוא הנקרא עיבור ואלו הן היום והלילה ארבע ועשרים שעות בכל זמן שתים עשרה ביום ושתים עשרה בלילה והשעה מחולקת לאלף ושמונים חלקים ולמה חלקו