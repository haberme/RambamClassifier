ואם לא נראה ולא באו עדים משלימין שלושים ויהיה החודש מעובר ואם ידעו בחשבון שאין אפשר שייראה אין יושבים יום שלושים ואין מצפין לעדים ואם באו עדים ייוודע בוודאי שהן עדי שקר או שנראת להם דמות לבנה מן העבים ואינה הלבנה הוודאית מצות עשה מן התורה על בית דין שיחשבו ויידעו אם ייראה הירח או לא ייראה ושידרשו את העדים עד שיקדשו את החודש וישלחו ויודיעו את שאר העם באי זה יום הוא ראש חודש כדי שיידעו באי זה יום הן המועדות שנאמר אשר תקראו אותם מקראי קודש ויקרא כגב ויקרא כגלז ונאמר ושמרת את החוקה הזאת למועדה שמות יגי