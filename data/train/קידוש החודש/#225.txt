תגרע אמצע זה משלוש מאות ושישים יישאר לך מאה ושבע ושבעים מעלות ושלושים חלקים ושלוש ועשרים שנייות סימנם קעז ל' כג וזה הוא מקום הראש ואל תפנה אל השנייות נמצא מקום הראש במזל בתולה בשבע ועשרים מעלות ושלושים חלקים ומקום הזנב כנגדו במזל דגים בשבע ועשרים מעלות ושלושים חלקים לעולם יהיה בין הראש ובין הזנב חצי הגלגל בשווה לפיכך כל מזל שתמצא בו מקום הראש יהיה הזנב במזל שביעי ממנו בכמו מניין המעלות והחלקים בשווה אם יהיה הראש בעשר מעלות במזל פלוני יהיה הזנב בעשר מעלות ממזל שביעי ממנו ומאחר שתדע מקום הראש ומקום הזנב ומקום הירח האמיתי התבונן בשלושתן