יהיה בין הראש ובין הזנב חצי הגלגל בשווה לפיכך כל מזל שתמצא בו מקום הראש יהיה הזנב במזל שביעי ממנו בכמו מניין המעלות והחלקים בשווה אם יהיה הראש בעשר מעלות במזל פלוני יהיה הזנב בעשר מעלות ממזל שביעי ממנו ומאחר שתדע מקום הראש ומקום הזנב ומקום הירח האמיתי התבונן בשלושתן אם מצאת הירח עם הראש או עם הזנב במעלה אחת וחלק אחד תדע שאין הירח נוטה לא לצפון השמש ולא לדרומה ואם ראית מקום הירח לפני מקום הראש והוא הולך כנגד הזנב תדע שהירח נוטה לצפון השמש ואם היה הירח לפני מקום הזנב והרי הוא הולך כנגד הראש תדע שהירח