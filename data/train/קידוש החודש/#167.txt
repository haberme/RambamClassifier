אמרנו שהעיקר שממנו ההתחלה בחשבון זה הוא מתחילת ליל חמישי שיומו שלישי לחודש ניסן משנת שמונה ושלושים ותשע מאות וארבעת אלפים ליצירה ומקום השמש במהלכה האמצעי היה בעיקר הזה בשבע מעלות ושלושה חלקים ושתיים ושלושים שנייות ממזל טלה סימנן ז' ג' לב ומקום גובה השמש היה בעיקר זה בשש ועשרים מעלות וחמישה וארבעים חלקים ושמונה שנייות ממזל תאומים סימנם כו מה ח' כשתרצה לידע מקום השמש במהלכה האמצעי בכל זמן שתרצה תיקח מניין הימים שמתחילת יום העיקר עד היום שתרצה ותוציא מהלכה האמצעי באותן הימים מן הסימנין שהודענו ותוסיף הכול על העיקר ותקבץ כל מין עם מינו והיוצא הוא מקום