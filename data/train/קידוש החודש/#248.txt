אחר שתגרע ממנו אלו החלקים הוא הנקרא אורך שני ולמה גורעין חלקים אלו לפי שמקום הירח האמיתי אינו המקום שייראה בו אלא שינוי יש ביניהם באורך וברוחב והוא הנקרא שינוי המראה ושינוי מראה האורך בשעת הראייה לעולם גורעין אותו מן האורך כמו שאמרנו אבל שינוי מראה הרוחב אם היה רוחב הירח צפוני גורעין חלקים של שינוי מראה הרוחב מן הרוחב הראשון ואם היה רוחב הירח דרומי מוסיפין החלקים של שינוי מראה הרוחב על הרוחב הראשון ומה שיהיה הרוחב הראשון אחר שמוסיפין עליו או גורעין ממנו אותם החלקים הוא הנקרא רוחב שני וכמה הם החלקים שמוסיפין או גורעין אותן אם יהיה