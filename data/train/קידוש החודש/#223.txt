שתרצה תוציא אמצעו לאותו העת כדרך שתוציא אמצע השמש ואמצע הירח ותגרע האמצע משלוש מאות ושישים מעלות והנשאר הוא מקום הראש באותה העת וכנגדו לעולם יהיה מקום הזנב כיצד הרי שרצינו לידע מקום הראש לתחילת ליל ערב שבת שיומו שני לחודש אייר משנה זו שהיא שנת העיקר ומניין הימים הגמורים מתחילת ליל העיקר עד תחילת ליל זה שאנו רוצים לידע מקום הראש בו תשעה ועשרים יום תוציא אמצע הראש לעת הזאת על הדרך שידעת והוא שתוסיף מהלכו לתשעה ועשרים יום על העיקר ייצא לך אמצע הראש מאה ושתיים ושמונים מעלות ותשעה ועשרים חלקים ושבע ושלושים שנייות סימנם קפב כט לז