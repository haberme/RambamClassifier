מתחילת ליל העיקר עד תחילת ליל זה שאנו רוצים לידע מקום הראש בו תשעה ועשרים יום תוציא אמצע הראש לעת הזאת על הדרך שידעת והוא שתוסיף מהלכו לתשעה ועשרים יום על העיקר ייצא לך אמצע הראש מאה ושתיים ושמונים מעלות ותשעה ועשרים חלקים ושבע ושלושים שנייות סימנם קפב כט לז תגרע אמצע זה משלוש מאות ושישים יישאר לך מאה ושבע ושבעים מעלות ושלושים חלקים ושלוש ועשרים שנייות סימנם קעז ל' כג וזה הוא מקום הראש ואל תפנה אל השנייות נמצא מקום הראש במזל בתולה בשבע ועשרים מעלות ושלושים חלקים ומקום הזנב כנגדו במזל דגים בשבע ועשרים מעלות ושלושים חלקים לעולם