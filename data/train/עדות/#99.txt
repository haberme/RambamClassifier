ביום טוב צריכין להודיעו שהוא שבת שמא שוכח הוא וכן המשחק בקוביה תמיד או מי שנעשה מוכס או גבאי שמוסיף לעצמו צריכין העדים להודיעו שהעושה דבר זה פסול לעדות שרוב העם אינן יודעין דברים אלו וכן כל כיוצא בזה כללו של דבר כל עבירה שהדברים מראין לעדים שזה ידע שהוא רשע ועבר בזדון אף על פי שלא התרו בו הרי זה פסול לעדות ואינו לוקה אין אדם נפסל בעבירה על פי עצמו הרי שבא לבית דין ואמר שגנב או גזל או לווה בריבית אף על פי שמשלם על פי עצמו אינו נפסל וכן אם אמר שאכל נבילה או בעל בעילה