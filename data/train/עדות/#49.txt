משתי שטרות של שתי שדות שאכלום בעליהם שלוש שנים אכילה נכונה גלויה בלא שום יראה ולא פחד מתביעה בעולם כדרך שאוכלין כל בעלי שדות שדותיהן או משתי שטרי כתובות והוא שיצאו שני השטרות מתחת ידי אחר לא מתחת ידי זה שרוצה לקיים שטרו שמא זייף הכול וכן מקיימין את השטר משטר שקרא עליו ערער והוחזק בבית דין מקיימין ממנו לבדו כמו שמקיימין משטרי שתי שדות או שתי כתובות ולעולם אין בית דין בודקין אחר בית דין אחר אלא מחזיקין אותן שהן בקיאין ולא יטעו אבל בודקין אחר העדים שלושה שישבו לקיים את השטר ומת אחד מהם צריך לכתוב במושב שלושה