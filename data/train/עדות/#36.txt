אחד ואחד העיד במקצת הדבר וכן אם העיד זה שאני ראיתי שערה אחת בצד ימינו של זה וזה אומר ואני ראיתי שערה אחת בצד שמאלו באותו היום אין מצטרפין דברי שניהם כדי שנאמר הרי העידו שניהם שהיה זה גדול ביום פלוני לפי שכל אחד העיד במקצת הסימנין אפילו העידו שניים בשערה אחת והעידו שניים אחרים בשערה אחת שהרי כל כת מהם העידה על חצי דבר אין זו עדות אבל אם העיד האחד שראה שתי שערות בצד ימין והעיד השני שראה שתי שערות בצד שמאל מצטרפין וכן כל כיוצא בזה בשני מקומות האמינה תורה עד אחד בסוטה שלא תשתה מי המרים