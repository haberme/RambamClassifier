מפני שחזקתן שגוזלין יונים של אחרים בחינם וכן סוחרי שביעית והם בני אדם שיושבין בטילין וכיון שבאה שביעית פושטים זרועותיהן ומתחילין לישא וליתן בפירות שחזקת אלו שהן אוספין פירות שביעית ועושין בהן סחורה וכן המשחק בקוביה והוא שלא תהיה לו אומנות אלא היא הואיל ואינו עוסק ביישוב העולם הרי זה בחזקת שאוכל מן הקוביה שהוא אבק גזל ולא בקוביה בלבד אמרו אלא אפילו בקליפי אגוזים וקליפי רימונים וכן לא יונים בלבד אמרו אלא אפילו הממירין בבהמה חיה ועוף ואמרו כל הקודם את חברו או כל הנוצח את חברו ייטול בעליו את שניהן וכן כל כיוצא בשחוק זה והוא שלא תהיה