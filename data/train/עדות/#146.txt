ואמר דרך הודיה זה יש לו אצלי כך וכך או שאמר אתם עדיי או היו עליי עדים בין שאמר הלווה בין שאמר המלווה ושתק הלווה דרך מאמין לדבריו הרי אלו עדים ואין צריך לומר אם קנו מידו או שאמר להם כתבו עליי שטר שיש לזה אצלי כך וכך וכל כיוצא בדברים אלו הרי הן הודיה ומעידין על פיה אמר לו בוא ועמוד עם העד ולא תעיד אלא כדי שיראה הלווה ויפחד ויעלה על דעתו שאתם שני עדים ויודה מעצמו הרי זה אסור לו לעמוד ולהיראות שהוא עד אף על פי שאינו מעיד ועל זה וכיוצא בו נאמר מדבר שקר תרחק