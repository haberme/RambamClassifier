לערער אם מת ראובן שמעון מעיד עליה שאינה של יהודה שהרי אין טלית זו חוזרת לשמעון לעולם שכבר קנה אותה הלוקח בייאוש ושינוי רשות וכבר מת ראובן הגזלן ואין לו ממי ייטול דמיה אבל אם עדיין ראובן קיים אין שמעון מעיד אף על הטלית שהניה לו שלא תעמוד ביד יהודה כדי שיביא ראיה שראובן גזלה וישלם לו דמיה וכן אם הייתה הטלית ביד יורשי ראובן אין שמעון מעיד עליה מפני שסופה אם תעמוד ביד היורש לחזור לו וכן כל כיוצא בזה ראובן שמכר שדה לשמעון שלא באחריות ובא יהודה לערער על שמעון ולהוציאה מתחת ידו אין ראובן מעיד לו עליה