ממונות צריכין דרישה וחקירה אם הכחישו העדים זה את זה בחקירות או בדרישות עדותן בטילה ואם הכחישו זה את זה בבדיקות עדותן קיימת כיצד אחד אומר בניסן לווה ממנו והשני אומר לא כי אלא באייר או שאמר האחד בירושלים והשני אומר לא כי אלא בלוד היינו עדותן בטילה וכן אם אמר האחד חבית של יין הלווהו והשני אומר של שמן הייתה עדותן בטילה שהרי הוכחשו בדרישה אבל אם אמר האחד מנה שחור והשני אומר מנה לבן היה זה אומר בדייטה העליונה היו כשהלווהו והשני אומר בדייטה התחתונה היו עדותן קיימת אפילו אמר האחד מנה הלווהו והשני אומר מאתיים חייב לשלם