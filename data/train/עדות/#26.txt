מקבלין עדים שלא בפניו במה דברים אמורים בעדות על פה אבל השטר מקיימין בבית דין את עדיו שלא בפני בעל דין ואפילו היה עומד וצווח ואומר שטר מזוייף הוא עדי שקר הן פסולי עדות הן אין משגיחין בו אלא מקיימין את השטר ואם יש לו ראיה לפסול יפסול כל מי שיש לו ראיה בעדים הוא מיטפל בעדים עד שיביא אותן לבית דין ואם ידעו בית דין שבעל דינו אלם וטען התובע שהעדים מתפחדים מבעל דינו שיבואו ויעידו לו הרי בית דין כופין את בעל דינו שיביא הוא העדים וכן כל כיוצא בדברים אלו דנין בהן לאלם עדי נפשות צריכין שיהיו