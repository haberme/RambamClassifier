והעידו שחזר בתשובה אם עד שלא חתמו העידו שחזר הרי זה חותם עימהם שהרי שלושה היו ואם אחר שחתמו השניים העידו עליו שחזר בתשובה אינו חותם עימהם שהרי הוא כמי שאינו בעת חתימת השניים במה דברים אמורים בשעירערו עליו בעבירה אבל אם עירערו עליו בפגם משפחה כגון שאמרו אימו לא נשתחררה ועבד הוא או לא נתגיירה אימו וגוי הוא ונודע אחר שחתמו השניים שאין במשפחתו פגם ושהוא כשר הרי זה חותם עימהם שזה גילוי דבר שהיה מקודם מותר לכתוב הקיום בשטר קודם שיתקיים השטר וחותמין הדיינין אחר שיתקיים השטר שאין הכתיבה עיקר אלא החתימה ואין הדיינין צריכין לקרות השטר שמקיימין