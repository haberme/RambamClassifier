כדי שייהנו אחרים כיצד נאמן עם הארץ לומר פירות פלוני מעושרין הן ונאמן הנחשד למכור בשר בכור לומר בשר זה שמוכר פלוני חולין הוא וכן כל כיוצא בזה משאר האיסורין לפי שאימת האיסורין על הרשעים ואין אימת הממון עליהן מלכי ישראל לא מעידין ואין מעידין עליהן שהן בחזקת אלמים בעלי זרוע ואינן נכנעין תחת עול הדיינין אבל כוהן גדול מעידין עליו ומעיד הוא למלך בבית דין הגדול כמו שביארנו המוסרין והאפיקורוסין והמינים והמשומדים לא הוצרכו חכמים למנות אותן בכלל פסולי העדות שלא מנו אלא רשעי ישראל אבל אלו המורדין הכופרין פחותין הן מן הגויים שהגויים לא מעלין ולא מורידין ויש