לעדות סוטה להעיד עליה שזינת ותיאסר על בעלה לעולם ואינה שותה ותצא בלא כתובה הואיל וקדם הקינוי והסתירה בעדים כשרים והתורה האמינה עד אחד בטומאה הרי כולן כשרין לעדות טומאה אף חמש הנשים ששונאות זו את זו מעידות זו על זו שנטמאת ונאמנת עליה לאוסרה על בעלה ושלא להשקותה אבל לא לפוסלה מכתובתה אלא נוטלת כתובתה ויוצאה בא עד אחד כשר ואמר נטמאת הרי זו אינה שותה כמו שביארנו בא אחר והכחישו ואמר לא נטמאת אין שומעין לו שעד אחד בטומאת סוטה כשניים ואין דבריו של אחרון דוחין דברי הראשון שהוא כשניים באו שניהן כאחד זה אומר נטמאת וזה אומר