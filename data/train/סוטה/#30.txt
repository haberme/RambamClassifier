אלא אסורה עליו ואם עבר ונשאה והיו לה בנים ממנו לא תצא ואם לא היו לה בנים תצא במה דברים אמורים שנבוכה העיר עליה ועל זה הנטען יום ומחצה או יותר ואמרו פלוני זנה עם פלונית ולא פסק הקול והוא שלא היו לה או לו אויבים שמעבירין הקול אבל אם לא הייתה שם רינה לדבר זה בעיר או שפסק הקול שלא מחמת יראה אם נישאת לנטען לא תצא אף על פי שאין לה בנים אפילו בא עד אחד שזינת עימו לא תצא מי שהוציאה בעלה בעדי דבר מכוער ונישאת לאחר וגירשה הרי זו אסורה להינשא לנטען שיצאת מתחת בעלה בגללו