ותאמר היאך יהיה האדם עושה כל מה שיחפוץ ויהיו מעשיו מסורין לו וכי ייעשה בעולם דבר שלא ברשות קונו ובלא חפצו והכתוב אומר כול אשר חפץ ה' עשה בשמיים ובארץ תהילים קלהו דע שהכול בחפצו ייעשה ואף על פי שמעשינו מסורין לנו כיצד כשם שחפץ היוצר להיות האש והרוח עולים למעלה והמים והארץ יורדים למטה והגלגל סובב בעיגול וכן שאר ברייות העולם להיות כמנהגן שחפץ בו ככה חפץ להיות האדם רשותו בידו וכל מעשיו מסורין לו ולא יהיה לו לא כופה ולא מושך אלא הוא מעצמו ובדעתו שנתן לו האל עושה כל שהאדם יכול לעשות לפיכך דנין אותו לפי מעשיו