וכן זה שאמרו עטרותיהם בראשיהם כלומר דעה שידעו שבגללה זכו לחיי העולם הבא מצויה עימהן והיא העטרה שלהן כעניין שאמר שלמה בעטרה שעיטרה לו אימו שיר השירים גיא והרי הוא אומר ושמחת עולם על ראשם ישעיהו להי ישעיהו נאיא ואין השמחה גוף כדי שתנוח על הראש כך עטרה שאמרו חכמים כאן היא הדעה ומה הוא זה שאמרו ונהנין מזיו השכינה שיודעין ומשיגין מאמיתת הקדוש ברוך הוא מה שאינן יודעין והן בגוף האפל השפל חיים אלו לפי שאין עימהם מוות שאין המוות אלא ממאורעות הגוף ואין שם גוף נקראו צרור החיים שנאמר והייתה נפש אדוני צרורה בצרור החיים שמואל א כהכט