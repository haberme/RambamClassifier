וזה הוא השכר שאין שכר למעלה ממנו והטובה שאין אחריה טובה והיא שהתאוו כל הנביאים וכמה שמות קראו לה דרך משל הר ה' ומקום קודשו ודרך הקודש וחצרות ה' ואוהל ה' ונועם ה' והיכל ה' ובית ה' ושער ה' והחכמים קראו לה דרך משל לטובה זו המזומנת לצדיקים סעודה וקורין לה בכל מקום העולם הבא הנקמה שאין נקמה גדולה ממנה שתיכרת הנפש ולא תזכה לאותן החיים שנאמר היכרת תיכרת הנפש ההיא עוונה בה במדבר טולא וזה האובדן הוא שקוראין אותו הנביאים דרך משל באר שחת ואבדון ותופתה ועלוקה וכל לשון כליה והשחתה קוראין לו לפי שהיא הכליה שאין אחריה תקומה