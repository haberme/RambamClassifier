בו גוף וגווייה אלא נפשות הצדיקים בלבד בלא גוף כמלאכי השרת הואיל ואין בו גווייות אין בו לא אכילה ולא שתייה ולא דבר מכל הדברים שגופות בני האדם צריכין להן בעולם הזה ולא יארע בו דבר מן הדברים שמאורעין לגופות בעולם הזה כגון ישיבה ועמידה ושינה ומיתה ועצב ושחוק וכיוצא בהן כך אמרו חכמים הראשונים העולם הבא אין בו לא אכילה ולא שתייה ולא תשמיש אלא צדיקים יושבין ועטרותיהם בראשיהם ונהנין מזיו השכינה הרי נתברר לך שאין שם גוף לפי שאין שם אכילה ושתייה וזה שאמרו צדיקים יושבין על דרך החידה כלומר נפשות הצדיקים מצויין שם בלא עמל ולא יגע