אמורים שאין הבהמה נאסרת בשלא עשה בה מעשה לשם עבודה זרה אבל אם עשה בה מעשה כל שהוא אסרה כיצד כגון ששחט בה סימן לעבודה זרה עשה אותה חליפין לעבודה זרה אסרה וכן חליפי חליפין מפני שנעשת כדמי עבודה זרה במה דברים אמורים בבהמת עצמו אבל אם שחט בהמת חברו לעבודה זרה או החליפה לא נאסרה שאין אדם אוסר דבר שאינו שלו המשתחווה לקרקע עולם לא אסרה חפר בה בורות שיחין ומערות לשם עבודה זרה אסרה מים שעקרן הגל והשתחווה להן לא אסרן נטלן בידו והשתחווה להן אסרן אבני הר שנידלדלו ועבדן במקומן מותרות שהרי אין בהן תפוסת יד אדם