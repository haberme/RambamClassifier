ואבן משכית לא תיתנו בארצכם להשתחוות עליה ויקרא כוא מפני שכן היה דרך עבודה זרה להניח אבן לפניה להשתחוות עליה לפיכך אין עושין כן לה' ואינו לוקה עד שיפשוט ידיו ורגליו על האבן ונמצא כולו מוטל עליה שזו היא השתחוויה האמורה בתורה במה דברים אמורים בשאר הארצות אבל במקדש מותר להשתחוות לה' על האבנים שנאמר לא תיתנו בארצכם להשתחוות עליה ויקרא כוא בארצכם אין אתם משתחווים על האבנים אבל אתם משתחווים על האבנים המפוצלות במקדש ומפני זה נהגו כל ישראל להציע מחצלות בבתי כנסייות הרצופות באבנים או מיני קש ותבן להבדיל בין פניהם ובין האבנים ואם לא מצא דבר מבדיל