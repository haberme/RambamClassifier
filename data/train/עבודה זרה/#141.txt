הגויים ששמחין בו ואוכלין ושותין ומשמרין אותו מנהג או מפני כבוד המלך אבל הן אין מודין בו הרי אלו מותרין לשאת ולתת עימהן דברים שהן מיוחדין למין ממיני עבודה זרה אסור למכור אותן לעובדי אותה עבודה זרה שבאותו המקום לעולם ודברים שאינן מיוחדין לה מוכרין אותן סתם ואם פירש הגוי שהוא קונה אותן לעבודה זרה אסור למכור לו אלא אם כן פסלו מלהקריבו לעבודה זרה לפי שאין מקריבין חסר לעבודה זרה היו מעורבין דברים המיוחדין עם דברים שאינן מיוחדין כגון לבונה זכה בכלל לבונה שחורה מוכר הכול סתם ואין חוששין שמא ילקט הזכה לבדה לעבודה זרה וכן כל כיוצא בזה