כשם שאין מוכרין לגויים דברים שמחזקין בהן ידיהן לעבודה זרה כך אין מוכרין להם דבר שיש בו נזק לרבים כגון דובים ואריות וכלי זין וכבלים ושלשליות ואין משחיזין להם את הזין וכל שאסור למוכרו לגוי אסור למוכרו לישראל החשוד למכור לגוי וכן אסור למכור כלי נזק לליסטים ישראל היו ישראל שוכנין ביני הגויים וכרתו להן ברית מותר להן למכור כלי זין לעבדי המלך וגייסותיו מפני שעושין בהן מלחמה עם צרי המדינה להצילה ונמצאו מגינין עלינו שהרי אנו שרויין בתוכם עיר שיש בה עבודה זרה מותר להלך חוצה לה ואסור להיכנס בתוכה היה חוצה לה עבודה זרה מותר להלך בתוכה ואסור