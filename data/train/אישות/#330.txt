הפוגמת כתובתה לא תפרע אלא בשבועה כיצד הוציאה שטר כתובה שיש בו אלף זוז הבעל אומר נתקבלה הכול והיא אומרת לא נתקבלתי אלא כך וכך ואפילו יש עליה עדים במקצת שנטלה ואפילו דיקדקה בחשבון מה שנטלה בחצי חצי פרוטה לא תיטול השאר אלא בשבועה אמר הבעל נתקבלה הכול והיא אומרת לא נתקבלתי כלום ועד אחד מעיד עליה שנתקבלה הכול או מקצת לא תפרע אלא בשבועה הנפרעת שלא בפניו לא תפרע אלא בשבועה כיצד הרי שגירש את אשתו והלך לו בית דין יורדין לנכסיו אחר שתישבע ומגבין אותה כתובתה והוא שיהיה במקום רחוק שיש להן טורח להודיעו אבל אם קרוב הדרך