בוגרת בין שקידשה אביה שלא לדעתה בין שקידשה היא עצמה שלא לדעת אביה הרי זו מקודשת בספק לפיכך צריכה גט מספק יש לאיש לעשות שליח לקדש לו אישה בין אישה פלונית בין אישה משאר הנשים וכן האישה הגדולה עושה שליח לקבל קידושיה בין מאיש פלוני בין מאיש משאר האנשים וכן האב עושה שליח לקבל קידושי בתו כשהיא ברשותו ואומר אדם לבתו הקטנה צאי וקבלי קידושייך כל העושה שליח לקבל הקידושין צריך לעשותו בפני שני עדים אבל האיש שעשה שליח לקדש לו אישה אינו צריך לעשותו בעדים שאין מקום לעדים בשליחות האיש אלא להודיע אמיתת הדבר לפיכך אם הודו השליח והמשלח