בכל הדברים כולן של קידושין כדין האיש עם האישה כך דין שליח עם שליח או עם האב מצוה שיקדש אדם אשתו בעצמו יותר מעל ידי שלוחו וכן מצוה על האישה שתקדש עצמה בידה יותר מעל ידי שליח ואף על פי שיש רשות לאב לקדש בתו כשהיא קטנה וכשהיא נערה לכל מי שירצה אין ראוי לעשות כן אלא מצות חכמים שלא יקדש אדם את בתו כשהיא קטנה עד שתגדיל ותאמר בפלוני אני רוצה וכן האיש אין ראוי לו שיקדש קטנה ולא יקדש אישה עד שיראנה ותהיה כשרה בעיניו שמא לא תמצא חן בעיניו ונמצא מגרשה או שוכב עימה והוא שונאה המקדש