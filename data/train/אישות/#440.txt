לא יירשנה והחירש שנשא פיקחת ומתה יירשנה שהרי היא בת דעת ולדעתה נישאת וזיכתה לו ממונה קטנה שנתקדשה לדעת אביה ונישאת שלא לדעת אביה בין בפניו בין שלא בפניו יכול האב למחות כמו שביארנו ואפילו שתק האב אם מתה אין הבעל יורשה אלא אם כן רצה האב בנישואיה הורו הגאונים שהאישה שחלתה וביקשה מבעלה שיגרשנה ותצא בלא כתובה כדי שלא יירשנה אין שומעין לה ואפילו אמרה אני שונאה אותו ואיני רוצה לעמוד עימו אין שומעין לה ואין דנין לה דין מורדת ודין יפה הוא זה כל נכסים שיש לאישה בין נכסי צאן ברזל בין נכסי מלוג הבעל אוכל כל פירותיהן