המתנה עליהן תנאו בטיל ואלו הן עונתה ועיקר כתובתה וירושתה כיצד התנה עם האישה שאין לה עליו עונה תנאו בטיל וחייב בעונתה שהרי התנה על מה שכתוב בתורה ואינו תנאי ממון התנה עימה לפחות מעיקר כתובתה או שכתב לה מאתיים או מאה עיקר כתובה וכתבה לו שנתקבלה מהן כך וכך והיא לא נתקבלה תנאו בטיל שכל הפוחת לבתולה ממאתיים ולאלמנה ממנה הרי זו בעילת זנות התנת עימו אחר שנשאה שלא יירשנה תנאה בטיל ואף על פי שירושת הבעל מדברי סופרים עשו חיזוק לדבריהם כשל תורה וכל תנאי שבירושה בטיל אף על פי שהוא ממון שנאמר בה לחוקת משפט במדבר כזיא