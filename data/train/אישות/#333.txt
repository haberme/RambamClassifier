אמרה אין בשטר כתובתי אלא חמש מאות אינה נפרעת בשטר זה שיש בו אלף כלום שהרי ביטלה אותו וכאילו הודת שהוא שקר לפיכך נשבע שבועת היסת ונפטר אמר הבעל מעצמו תישבע לי על טענתי אומרין לה הישבעי וטלי ותישבע בנקיטת חפץ התנה עימה שתגבה כתובתה בלא שבועה או שהיא נאמנת בכל מה שתטעון גובה ממנו בלא שבועה כלל אבל אם באת ליפרע מיורשיו תישבע ואחר כך תיטול התנה עימה שתהיה נוטלת מיורשיו בלא שבועה או שתהיה נאמנת על יורשיו הרי זו נוטלת מהן בלא שבועה אבל אם באה לטרוף מנכסים משועבדים לא תטרוף אלא בשבועה ואף על פי שהאמינה הבעל