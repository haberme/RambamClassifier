שמא מחלה כתובתה או מכרה אותה או מישכנה אותה ואף על פי שלא טען יורש אנו טוענין לו ואומרים לה הביאי כתובתיך והישבעי וטלי מזונות אלא אם אין דרכם לכתוב כתובה האישה שהלכה היא ובעלה למדינת הים ובאה ואמרה מת בעלי רצת ניזונת כדין כל האלמנות רצת נוטלת כתובתה אמרה גירשני בעלי אינה נאמנת וניזונת מנכסיו עד כדי כתובתה מכל פנים שאם עדיין היא אשתו יש לה מזונות ואם גירשה כשאמרה יש לה כתובה שהרי כתובתה בידה לפיכך נוטלת מזונות עד כדי כתובתה והולכת לה האישה שהיה לה ספק גירושין ומת בעלה אינה ניזונת מנכסיו שאין מוציאין מיד היורש מספק