האב עושה שליח לקבל קידושי בתו כשהיא ברשותו ואומר אדם לבתו הקטנה צאי וקבלי קידושייך כל העושה שליח לקבל הקידושין צריך לעשותו בפני שני עדים אבל האיש שעשה שליח לקדש לו אישה אינו צריך לעשותו בעדים שאין מקום לעדים בשליחות האיש אלא להודיע אמיתת הדבר לפיכך אם הודו השליח והמשלח אינן צריכין עדים כמו שליח הגט וכמו שליח שהרשהו להפריש לו תרומה וכיוצא בהן בכול שלוחו של אדם כמותו ואינו צריך עדים השליח נעשה עד לפיכך אם עשה שניים שלוחין לקדש לו אישה והלכו וקידשו אותה הן הן שלוחיו והן הן עדי הקידושין ואינן צריכין לקדשה לו בפני שניים אחרים