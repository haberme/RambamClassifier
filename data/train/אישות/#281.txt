שאמר לה או מה שאמרה לו מדברי שחוק וקלות ראש שמדבר אדם עם אשתו על עסקי תשמיש הרי זה יוציא וייתן כתובה שאין זו יכולה להעז פניה ולומר לאחרים דברי קלון וכן אם הדירה שתהיה מתהפכת בשעת תשמיש כדי שלא תתעבר או הדירה שתעשה מעשה שוטים ודברים שאינן אלא כשטות הרי זה יוציא וייתן כתובה המדיר את אשתו מתשמיש המיטה שבת אחת ממתינין לו יתר על כן יוציא וייתן כתובה או יפר נדרו ואפילו היה מלח שעונתו לשישה חודשים שכיון שנדר הרי ציערה ונתייאשה וכיצד מדירה אם אמר לה תשמישי אסור עלייך או שנשבע שלא ישמש מיטתו לא נדר כלום