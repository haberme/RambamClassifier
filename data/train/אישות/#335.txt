שאין תנאי הבעל מועיל אלא עליו ועל יורשיו אבל להפסיד ממון אחרים אינו מועיל אלמנה שהיה שטר כתובתה יוצא מתחת ידה נשבעת וגובה כתובתה לעולם אפילו אחר מאה שנה בין שהייתה בבית בעלה בין שהייתה בבית אביה ואם אין שטר כתובה יוצא מתחת ידה אין לה כלום ואפילו עיקר כתובה ואפילו תבעה ביום מיתת בעלה וכן הגרושה אפילו עיקר כתובה אין לה עד שתוציא שטר כתובה במה דברים אמורים במקום שדרכן לכתוב כתובה אבל במקום שאין דרכן לכתוב כתובה אלא סומכין על תנאי בית דין הרי זו גובה עיקר כתובה אף על פי שאין בידה שטר כתובה בין נתגרשה בין