אדם ואיש ואישה שהן שלמים בדעתן ואינן לא חירשים ולא שוטים נקראין פיקח ופיקחת נמצאו כל השמות שביארנו עניינם בשני פרקים אלו עשרים שמות ואלו הן קידושין ערווה שנייה איסורי לאוין איסורי עשה קטנה נערה בוגרת איילונית גדולה סימן התחתון סימן העליון קטן סריס חמה סריס אדם גדול אנדרוגינוס טומטום חירשים פיקחים שים כל השמות האלו לעומתך תמיד ואל ילוזו מעיניך כל ענייניהם כדי שלא נהיה צריכין לבאר עניין כל שם מהן בכל מקום שנזכור אותו כיצד האישה מתקדשת אם בכסף הוא מקדש אין פחות מפרוטה כסף או שווה פרוטה אומר לה הרי את מקודשת לי או הרי את מאורסת