יש מקומות שיהיו הבגדים שם ביוקר הרבה או בזול הרבה אלא העיקר שסומכין עליו שמחייבין אותו ליתן לה בגדים הראויות לה לימות הגשמים ולימות החמה בפחות שלובשת כל אישה בעלת בית שם באותה המדינה ובכלל הכסות שהוא חייב לה כלי בית ומדור שיושבת בו ומה הן כלי הבית מיטה מוצעת ומפץ או מחצלת לישב עליה וכלי אכילה ושתייה כגון קדירה וקערה וכוס ובקבוק וכיוצא בהן והמדור ששוכר לה בית של ארבע אמות על ארבע אמות ותהיה רחבה חוצה לו כדי להשתמש בה ויהיה לו בית הכיסא חוץ ממנו וכן מחייבין אותו ליתן לה תכשיטיה כגון בגדי צבעונין להקיף על ראשה