ובשרו מחליק ואין מימי רגליו מעלים רתיחה וכשמטיל מים אינו עושה כיפה ושכבת זרעו דיהה ואין מימי רגליו מחמיצין ורוחץ בימות הגשמים ואין בשרו מעלה הבל וקולו לקוי ואינו ניכר בין איש לאישה וסריס זה הוא הנקרא סריס חמה בכל מקום אבל הבן שחתכו או ניתקו או מיעכו גידו או ביציו כמו שהגויים עושין הוא הנקרא סריס אדם וכשיהיה בן שלוש עשרה שנה ויום אחד נקרא גדול שאין זה מביא סימן לעולם בן שלוש עשרה שנה ויום אחד שלא הביא סימן למטה ונראו בו כל הסימנין שלמעלה הרי זה ספק בין קטן לגדול ואם לא נבדק מלמטה כיון שנראו בו