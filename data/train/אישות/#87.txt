והואיל וקידש בממון חברו שלא מדעת חברו הרי זה גזל ואינה מקודשת ואם קידשה בדבר שאין בעל הבית מקפיד עליו כגון תמרה או אגוז הרי זו מקודשת מספק הייתה סחורה בינו ובין חברו וחלקה שלא מדעת חברו וקידש בחלקו הואיל וצריכה שומת בית דין אינה מקודשת שאין זה נוטל לעצמו מה שירצה ויניח מה שירצה גזל את האישה או גנב ממנה או חמסה וחזר וקידשה בגזל ובגניבה ובחמס שלה ואמר לה הרי את מקודשת לי בו אם קדם ביניהן שידוכין ונטלה ושתקה הרי זו מקודשת ואם לא שידך אותה מעולם אף על פי ששתקה כשנתן לה דברים אלו בתורת קידושין