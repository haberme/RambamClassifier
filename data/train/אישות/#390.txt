תוספת כתובתה עם העיקר אין לה מזונות ואם תבעה מקצת והניחה מקצת הרי זו כמי שתבעה מקצת העיקר והניחה מקצתו וכל המוכרת או המוחלת סתם מכרה ומחלה התוספת עם העיקר ששניהם כתובה שמם בכל מקום מתנאיי הכתובה שיהיו בניו הזכרים יורשים כתובת אימן ונדוניתה שהכניסה בתורת נכסי צאן ברזל ואחר כך חולקין שאר הירושה עם אחיהם בשווה כיצד נשא אישה כתובתה ונדוניתה אלף וילדה בן ומתה בחייו ואחר כך נשא אישה אחרת כתובתה ונדוניתה מאתיים והולידה בן ומתה בחייו ואחר כך מת הוא והניח אלפיים בנו מן הראשונה יורש אלף שבכתובת אימו ובנו מן השנייה יורש מאתיים שבכתובת אימו והשאר