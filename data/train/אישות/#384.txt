מוכרין למזונות כדי לזון מהם שישה חודשים או יתר על זה ומוכרין על מנת שיהיה הלוקח נותן לה מזון שלושים יום שלושים יום וחוזרת ומוכרת פעם שנייה לשישה חודשים וכן מוכרת והולכת לעולם עד שיישאר מן הנכסים כדי כתובתה וגובה כתובתה מן השאר והולכת לה אלמנה שפסקו לה בית דין מזונות אין מחשבין עימה על מעשה ידיה עד שיבואו היורשים ויתבעוה ואם מצאו לה מעשה ידיה נוטלין אותן ואם לאו הולכין לדרכם ואני אומר שאם היו היורשים קטנים בית דין מחשבין עימה ופוסקין לה מעשה ידיה כדרך שפוסקין לה מזונות אלמנה שאין שטר כתובה יוצא מתחת ידה אין לה מזונות