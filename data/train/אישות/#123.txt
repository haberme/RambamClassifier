אמר לה הרי את מקודשת לי מעכשיו בדינר זה אם אתן ליך מאתיים זוז ולאחר זמן נתן לה המאתיים הרי זו מקודשת למפרע משעת הקידושין אף על פי שלא נעשה התנאי אלא לאחר זמן מרובה לפיכך אם קידשה אחר קודם שייעשה התנאי אינה מקודשת וכן הדין בגיטין ובממונות כל האומר מעכשיו אינו צריך לכפול תנאו ולא להקדים התנאי למעשה אלא אף על פי שהקדים המעשה תנאו קיים אבל צריך להתנות בדבר שאפשר לקיימו ואם התנה בדבר שאי אפשר לקיימו הרי זה כמפליג בדברים ואין שם תנאי וכל האומר על מנת הרי זה כאומר מעכשיו ואינו צריך לכפול התנאי ולא להקדימו