הגדולה שבגדולות והיא לבדה המקודשת וכן אם קידש בתו הקטנה אף על פי שיש לומר שמא קטנה שבקטנות או קטנה שבגדולות או גדולה שבקטנות שהיא קטנה מן הקטנה שבגדולות הרי כולן מותרות חוץ מן הקטנה שבקטנות והיא לבדה המקודשת שמשמע בתי הגדולה שאין בבנותיו גדולה ממנה ומשמע קטנה שאין בהן קטנה ממנה האב שאמר קידשתי את בתי ואיני יודע למי קידשתיה הרי זו אסורה לעולם על כל אדם עד שיאמר האב נודע לי שלפלוני קידשתיה ותהיה צריכה גט ממנו בלבד ואף על פי שנודע לו אחר שבגרה באו שניים זה אומר אני קידשתיה וזה אומר אני קידשתיה שניהן נותנין גט