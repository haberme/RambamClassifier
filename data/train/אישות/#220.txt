ארוסתו קודם נישואין אין לו טענת בתולים ומה היא טענת בתולים זה שנשא בתולה שחזקתה שהיא בתולה וטוען ואומר לא מצאתיה בתולה ושני סימנין הן לבתולים האחד דמים ששותתין ממנה והשני הדוחק שימצא בה בביאה ראשונה בשעת התשמיש הנושא את הבתולה שכתובתה מאתיים וטען ואמר לא מצאתיה בתולה שואלין אותה אם אמרה אמת הוא לא מצאני בתולה מפני שנפלתי והכני עץ או קרקע והלכו בתוליי הרי זו נאמנת ותחזור כתובתה למנה אף על פי שהוא טוען ואומר שמא איש בא עלייך ואין ליך כלום אין משגיחין בטענתו ויש לו להחרים סתם שלא בא עליה איש שאין הדבר לו ודאי אמרה