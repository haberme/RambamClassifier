המדיר את אשתו שלא תטעום אחד מכל הפירות ממתינין לו שלושים יום יתר על כן יוציא וייתן כתובה אפילו הדירה שלא תטעום מאכל רע אפילו הדירה ממין שלא אכלה אותו מימיה יוציא אחר שלושים יום וייתן כתובה נדרה היא שלא תאכל אחד מכל הפירות וקיים לה הוא את נדרה או שנדרה בנזיר ולא הפר לה אם רצה שתשב תחתיו ולא תאכל פירות או תהיה נזירה תשב ואם אמר איני רוצה באישה נדרנית יוציא וייתן כתובה שהרי היה בידו להפר והוא קיים לה ברצונו כמה הכסות שהוא חייב ליתן לה בגדים של חמישים זוז משנה לשנה ממטבע אותן הימים שנמצאו החמישים