ואם היה עני ביותר ואינו יכול ליתן לה ואפילו לחם שהיא צריכה לו כופין אותו להוציא ותהיה כתובתה חוב עליו עד שתמצא ידו וייתן בעל שרצה ליתן לאשתו מזונותיה הראויות לה ותהיה אוכלת ושותה לעצמה והוא אוכל ושותה לעצמו הרשות בידו ובלבד שיאכל עימה מלילי שבת ללילי שבת האישה שפסקו לה מזונות והותירו המותר לבעל היה בעלה כוהן אינו נותן לה כל מזונותיה תרומה מפני שטורח גדול הוא לה לשומרן מדבר המטמאן לאוכלן בטהרה אלא נותן לה מחצה חולין ומחצה תרומה כשם שאדם חייב במזונות אשתו כך הוא חייב במזונות בניו ובנותיו הקטנים עד שיהיו בני שש שנים מכאן ואילך