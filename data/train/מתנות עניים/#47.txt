אם מכר כל השדה כל אחד ואחד נותן פיאה מחלקו שלקח ואם התחיל בעל השדה לקצור ומכר מקצת ושייר מקצת בעל השדה נותן פיאה הראויה לכול שכיון שהתחיל לקצור נתחייב בכול ואם מכר תחילה מפריש הלוקח על מה שלקח ובעל השדה על מה ששייר שדה אילן אין מפסיק בה אלא גדר גבוה המבדיל בין האילנות אבל אם היה הגדר מבדיל מלמטה והבדים והפארות מעורבין מלמעלן ונוגעין בגדר על גבו הרי זו כשדה אחת ונותנין פיאה אחת לכול שניים שלקחו אילן אחד נותנין ממנו פיאה אחת לקח זה צפונו וזה דרומו זה נותן פיאה לעצמו וזה נותן פיאה לעצמו החרובין כל