שם אדם ויניחנה וייתננה לעני הקרוב לו עבר והניח הפיאה בתחילת השדה או באמצעה הרי זו פיאה וצריך שיניח בסוף השדה כשיעור הפיאה הראויה למה שנשאר בשדה אחר שהפריש את הראשונה בעל הבית שנתן פיאה לעניים ואמרו לו תן לנו מצד זה ונתן להם זו וזו פיאה וכן בעל השדה שהפריש פיאה ואמר הרי זו פיאה וגם זו או שאמר הרי זו פיאה וזו הרי שתיהן פיאה אסור לפועלים לקצור את כל השדה אלא מניחין בסוף השדה כשיעור הפיאה ואין לעניים בה כלום עד שיפרישנה בעל הבית מדעתו לפיכך עני שראה פיאה בסוף שדה אסור לו ליגע בה משום גזל