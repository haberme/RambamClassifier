תשעים ותשעה אומרין לחלק ואחד אומר לבוז לזה האחד שומעין שאמר כהלכה פיאה של דלית ושל דקל שאין העניים מגיעין לבוז אותה אלא בסכנה גדולה בעל הבית מוריד אותה ומחלק בין העניים ואם רצו כולן לבוז אותה לעצמן בוזזין ואפילו תשעים ותשעה אומרים לבוז ואחד אומר לחלק שומעין לאחד שאמר כהלכה ומחייבין בעל הבית להוריד ולחלק ביניהן בשלוש עיתות ביום מחלקין את הפיאה לעניים בשדה או מניחין אותן לבוז אותה בשחר ובחצות היום ובמנחה ועני שבא בלא זמן זה אין מניחין אותו ליטול כדי שיהיה עת קבוע לעניים שיתקבצו בו כולן ליטול ולמה לא קבעו לה עת אחת ביום מפני