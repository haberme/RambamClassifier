ונותן את אחת מהן לעני והאחרת תהיה מעשר לא ישכור אדם את הפועל על מנת שילקט בנו אחריו אבל האריסין והחכורות והמוכר קמתו לחברו לקצור ילקט בנו אחריו ויש לפועל להביא את אשתו ובניו ללקט אחריו ואפילו שכרו ליטול חצי הקציר או שלישו או רביעו בשכרו ואסור לאדם להרביץ ארי וכיוצא בו בתוך שדהו כדי שייראו העניים ויברחו היו שם עניים שאינן ראויין ליטול לקט אם יכול בעל הבית למחות בידן ממחה ואם לאו מניחן מפני דרכי שלום המפקיר את הלקט עם נפילת רובו אינו הפקר מאחר שנשר רובו אין לו בו רשות היה בוצר וכורת את האשכול והוסבך בעלין