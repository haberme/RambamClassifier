זית העומד באמצע השורות לבדו ושלוש שורות של זיתים מקיפין אותו משלוש רוחותיו אף על פי שאין בכל שורה מהן אלא שני זיתים ושכח את האמצעי אינו שכחה שהרי השורות הסתירוהו ולמה אמרו זית בלבד מפני שהיה חשוב שם בארץ ישראל באותו הזמן איזה הוא שכחה בעריס כל שאינו יכול לפשוט את ידו וליטלה ובכרם משיעבור מן גפן מן הגפנים וישכח אותה בדלית ובדקל משיירד הימנו ושאר כל האילן משיפנה וילך לו במה דברים אמורים שלא התחיל בו אבל אם התחיל בו ושכחו אינו שכחה עד שיבצור את כל סביביו המפקיר את כרמו והשכים בבוקר וזכה בו לעצמו ובצרו חייב