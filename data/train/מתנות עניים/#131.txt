רבו או אביו אף על פי שיש שם גדול מהן בחכמה רבו או אביו שהוא תלמיד חכמים קודם לזה שהוא גדול מהם בחכמה כל עיר שיש בה ישראל חייבין להעמיד גבאי צדקה אנשים ידועים ונאמנים שיהיו מחזרין על העם מערב שבת לערב שבת ולוקחין מכל אחד ואחד מה שהוא ראוי ליתן ודבר הקצוב עליו והן מחלקין המעות מערב שבת לערב שבת ונותנין לכל עני ועני מזונות המספיקין לשבעת ימים וזו היא הנקראת קופה של צדקה וכן מעמידין גבאין שלוקחין בכל יום ויום מכל חצר פת ומיני מאכל ופירות או מעות ממי שהוא מתנדב לפי שעה ומחלקין את הגבוי לערב בין