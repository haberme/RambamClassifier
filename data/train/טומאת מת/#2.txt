ששתק מאיסור הבת לפי שאסר בפירוש אפילו בת הבת ושתק מאיסור אכילת בשר בחלב לפי שאסר בפירוש אפילו בישולו כך שתק מטומאת משא במת לפי שטימא בפירוש אפילו אוהלו טומאת מגע האמורה בכל מקום בין במת בין בשאר המטמאים הוא שייגע האדם בבשרו בטומאה בין בידו בין ברגלו או בשאר גופו אפילו בלשונו הרי זה נטמא וכן ייראה לי שאם נגע בציפורנו או בשינו נטמא כיון שהם מחוברים לגוף הרי הם כגוף אבל אם תחב אדם טומאה בכוש והכניסה לתוך גרונו של טהור ולא נגעה בלשונו או שהכניסה לתוך מעי האישה מלמטה ולא נגעה בבשרה לא נטמא הבולע משום נוגע