דופנו טפח על רום טפח מרובע ויתר מעט שחשבונות אלו בקירוב הן וזו היא צורתו [איור הושמט כאן] כל טפח על טפח על רום טפח קרוי אוהל כמו שביארנו וחוצץ בפני הטומאה ומביא את הטומאה בין שעשהו להאהיל בין שנעשה מאליו אפילו היה שלא בידי אדם הרי זה מביא וחוצץ כיצד אחד חור שחררוהו מים או שרצים או שאכלתו מלחת או שצבר אבנים או קורות ונעשה בהן חלל טפח הרי זה אוהל ומביא וחוצץ במה דברים אמורים בשהיה האוהל חזק ובריא אבל אוהל רעוע אינו מביא את הטומאה ואינו חוצץ בפני הטומאה מן התורה אבל מדברי סופרים מביא את הטומאה