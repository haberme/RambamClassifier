והבגד השני שנגע בבגד שנגע בו שניהן טמאין טומאת שבעה והשלישי טמא טומאת ערב בין של מעלה בין של מטה והרביעי ומן הרביעי ולמטה ומן הרביעי ולמעלה כולן טהורין מה שאין כן במטמאי משכב ומושב כמו שיתבאר במקומו במה דברים אמורים שכל הבגדים או הכלים שתחתיו ושל מעלה ממנו טהורין בשלא הייתה שם טומאה רצוצה ולא טומאת אוהל או שהיה מבדיל בינו ובין הכלים אבן כמו שיתבאר כלי גללים וכלי אבנים וכלי אדמה אינן מקבלין טומאה לא מדברי תורה ולא מדברי סופרים בין טומאת מת בין שאר הטומאות וכן כלי עץ העשוי לנחת כגון התיבה והמגדל והכוורת שהן מחזיקין ארבעים