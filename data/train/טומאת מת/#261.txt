קורה שיש בה פותח טפח והיא נתונה מכותל לכותל וטומאה תחתיה וקדירה תלויה מן הקורה והייתה הקורה נוגעת בפי קדירה כולו ומכסה אותו כלים שבקדירה טהורים שהרי הוצלו בכיסוי האוהל להן ואם לא היה פי הקדירה מכוסה בקורה אלא ביניהן ריוח כל מה שבקדירה טמא והקדירה עצמה טמאה בור שבתוך הבית וטומאה בבית וכלים בבור אם היה מכוסה בנסר חלק או בכלי המציל שיש לו דופן טפח הרי כל מה שבבור טהור היה לבור בניין סביב לפיו גבוה טפח על הארץ בין שכיסהו בכלי המציל שיש לו דופן בין שלא הייתה לו דופן הרי זה מציל שהרי יש לו דופן