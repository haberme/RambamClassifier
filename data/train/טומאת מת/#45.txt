כמת שלם ואין צריך לומר אם נחרך אבל אם נשרף עד שנתבלבלה צורת תבניתו טהור וכן שפיר מרוקם שטרפו במים טהור שהרי נתבלבלה צורתו בשר המת שנפרך ונעשה כקמח טהור וכן אפר השרופין טהור וכן התולעים הנהווין מבשר המת בין חיים בין מתים טהורין וכבר ביארנו שהמוח כבשר בכל מקום בין במת בין בנבילה ושרץ עור האדם כבשרו ואם עיבדו כל צורכו או הילך בו כדי עבדה הרי זה טהור מן התורה אבל מדבריהם מטמא בכזית כבשר המת גזירה שלא להרגיל בני אדם לעבד עורות האדם וישתמשו בהן עור הבא כנגד פניו של אדם כשייוולד בין שהיה חי ואימו חיה