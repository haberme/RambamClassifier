המטמא אדם וכלים בנגיעה הרי זה אב טומאה וכל ולד הטומאות מטמא אוכלין ומשקין ואינו מטמא לא אדם ולא כלים לא כלי חרס ולא שאר כלים ובגדים כל הנוגע באב הוא הנקרא ראשון והנוגע בראשון נקרא שני והנוגע בשני נקרא שלישי והנוגע בשלישי נקרא רביעי והראשון ושלמטה ממנו כולן נקראין ולד הטומאה כל המיטמא מחמת המת טומאת שבעה בין אדם בין כלים הוא הנקרא טמא מת והוא אב מאבות הטומאות לעניין טומאת תרומה וטומאת קודשים כמו שביארנו כדי למנות ממנו ראשון ושני וכדי לטמא אדם וכלים במגע כשאר אבות הטומאות ואינו מטמא במשא כל המיטמא מחמת המת טומאת ערב הוא