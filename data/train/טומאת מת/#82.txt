ארבעה טפחים שעשאן גולל המאהיל על גבי שתיהן טמא ניטלה אחת מהן המאהיל על גבי שנייה טהור מפני שיש לטומאה דרך שתצא בו גל של צרורות שעשהו גולל לקבר אין טמא אלא סדר הפנימי שהוא צורכו של קבר אבל הנוגע בשאר האבנים טהור ארון שהוא חקוק בסלע והניח בו המת וכיסהו בגולל הנוגע בסלע מכל מקום טהור והנוגע בגולל טמא למה זה דומה לבור גדול מלא מתים ואבן גדולה על פיו שאין טמא אלא כנגד חללה ואם בנה נפש על גבה הרי זו כקבר סתום ומטמא מכל סביביו הייתה הארון החקוקה בסלע רחבה מלמטן וצרה מלמעלן והמת בתוכה הנוגע בה