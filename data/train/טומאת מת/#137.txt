עבד מישראל או אישה או קטן בן תשע משמרין אותן שלא יקברו שם נפל אינו צריך בדיקה ואת מה הן בודקין את הביבין העמוקים ואת המים הסרוחין וכל מקום שהחזיר והחולדה יכולין להוליך משם הנפל אינו צריך בדיקה מפני שהן גוררין אותן משם מדור העמים שחרב הרי הוא בטומאתו עד שייבדק האיצטוונייות אין בהן משום מדור גויים לפי שהיא גלויה ואין בה מקום להטמין הנפלים ועשרה מקומות אין בהם משום מדור גויים לפי שאין דירתן קבועה לא גזרו עליהן טומאה ואלו הן העשרה מקומות אוהלי הערביים והסוכות והצריפין והבורגנין ותקרה שעל גבי העמודים ואין לה דפנות והן בתי הקיץ ובית