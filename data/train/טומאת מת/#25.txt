וחמישים כל אבר מהן שפירש כברייתו בין מן החי בין מן המת מטמא במגע ובמשא ובאוהל חוץ משלושה אברים יתרות שבאישה שאינן מטמאין באוהל וכן אצבע יתרה שיש בה עצם ואין בה ציפורן אם נספרת עולה למניין רוב האברים ואם אינה נספרת מטמאה במגע ובמשא ואינה מטמאה באוהל וטומאתה מדבריהם ואם היה בה ציפורן הרי היא כשאר האברים ומפני מה גזרו טומאה על אצבע שאינה נספרת גזירה משום הנספרת ולמה לא טימאוה באוהל עשו לה היכר כדי להודיע שטומאתה מדבריהם משום גזירה כדי שלא ישרפו על טומאתה תרומה וקדשים עצמות המת שאין עליהן בשר אם ניכרת בהן צורת עצמות האדם