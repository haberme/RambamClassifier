כדין תורה כלים שנטמאו במת בין במגע בין באוהל הרי הן לנוגע בהן כנוגע במת עצמו מה המת מטמא הנוגע בו בין אדם בין כלים טומאת שבעה אף כלים שנטמאו במת הן והכלים או האדם שייגע בהן טמאין טומאת שבעה שנאמר בחלל חרב או במת במדבר יטטז מפי השמועה למדו שהחרב כמת והוא הדין לשאר כלים בין כלי מתכות בין כלי שטף ובגדים הרי הוא אומר כול הורג נפש וכול נוגע בחלל במדבר לאיט וכי תעלה על דעתך שזה ירה חץ והרג זרק אבן והרג נטמא שבעת ימים אלא הורג נפש בחרב וכיוצא בה מפני שנטמא בנגיעתו בכלי שהרג בו