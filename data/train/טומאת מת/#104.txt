על גבי הטומאה אלא יהי עודף מכאן ומכאן בצידי הטומאה שלא להפסיד את הטהרות ואין מרחיקין את הציון ממקום הטומאה שלא להפסיד את ארץ ישראל ואין מציינין על הוודיות שהרי הן ידועין לכול אלא על הספקות כגון שדה שאבד בה קבר והסככות והפרעות מצא שדה מצויינת ואין ידוע מה טיבה אם אין בה אילנות בידוע שאבד בה קבר יש בה אילנות בידוע שנחרש בה קבר כמו שיתבאר מצא אבן אחת מצויינת תחתיה טמא היו שתיים אם יש סיד ביניהן ביניהן טמא ואם אין סיד ביניהן אלא על ראשיהן אם יש חרס ביניהן טהור שאין זה אלא בניין ואם אין חרס