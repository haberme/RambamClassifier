מלמעלה בכלים או באבנים וכיוצא בהן זה הכסוי המוטל מלמעלה נקרא גולל ואלו הצדדין המעמידין את הגולל שהוא נשען עליהן נקראין דופק ושניהן הגולל או הדופק מטמאין במגע ובאוהל כקבר וטומאתן מדברי סופרים ואינן מטמאין במשא לפיכך אם גרר את הגולל בחבלים עד שכיסה בו המת או גררו ושמטו מעל המת או שגרר הדופק עד שהעמיד עליו הגולל או שמטו בחבלים מתחת הגולל הרי זה טהור ודברים שסומכין את הדופק והן הנקראין דופק דופקין הרי הן טהורין שדה שנחרש בה הקבר ואבדו עצמות המת בעפרה היא הנקראת בית הפרס ועפרה מטמא במגע ובמשא שמא יש בו עצם כשעורה ואינה מטמאה