וכן השם בהמה על המפטם להיות מפטם אותה והשכר לאמצע צריך ליתן לו שכר עמלו כפועל בטיל ואם אמר לו הרי הראש או האליה שלך בעמלך יתר על מחצית השכר מותר היו למפטם בהמות אחרות שמפטם אותם עם זו השומה אצלו וכן אם היו לו עגלים וסייחין אחרים או ביצים אחרות שלו הואיל והוא מתעסק בשלו ובשל חברו אפילו לא העלה לו אלא דבר מועט בכל ימי השותפות הזאת דייו וחולק בשכר בשווה ואם היה אריסו הואיל והוא מיטפל בשלו ובשל בעל השדה אינו צריך להעלות לו כלום השם עגלים וסייחין או הושיב תרנגולים או שם בהמה על הפטם למחצית