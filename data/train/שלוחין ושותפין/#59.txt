כל פחת שיבוא מחמת שעבר חייב לשלם לבדו ואם יהיה שם שכר מחמת שעבר השכר לאמצע כפי מה שהתנו ביניהם בשכר לפיכך הנותן מעות לחברו בתורת שותפות לקנות בהן חיטים לסחורה והלך וקנה שעורים או שנתן לו לקנות שעורים וקנה חיטים אם פחתו פחתו לזה שעבר ואם הותירו הותירו לאמצע וכן אם הלך ונשתתף עם אחר בממון השותפות אם הפסיד הפסיד לעצמו ואם נשתכר השכר לאמצע אבל אם נשתתף עם אחר בממון עצמו אם פחת פחת לעצמו ואם הרוויח הרוויח לעצמו ואם התנו ביניהן הכול לפי התנאי הנותן מעות לחברו ליקח בהן פירות למחצית שכר רשאי ליקח לעצמו מאותו המין