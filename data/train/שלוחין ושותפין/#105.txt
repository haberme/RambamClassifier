בשכר שנושא על כתפו בכלל שכר המעות וכן אם דרכן להעלות שכר הבהמה מעלין מקום שנהגו להעלות ולדות בשכר עמלו מעלין וכל המתעסק או המשתתף סתם לא ישנה ממנהג המדינה ראובן שהייתה לו שדה והוריד שמעון לתוכה לזורעה או לנוטעה ולהוציא עליה הוצאות ולמכור הפירות וכל היתר על ההוצאה יהיה ביניהם בין שהתנו שיחלקו בשווה בין שהתנו שייטול ראובן יתר בין שהייתה ההוצאה כולה משל ראובן בין שהייתה משל שמעון כל זה מותר ואין כאן אבק ריבית ושמעון המיטפל בעבודת הארץ ובהוצאה ובמכירת הפירות הוא הנקרא עריס עריס אומר למחצה ירדתי ובעל השדה אומר לשליש הורדתיו הולכין אחר מנהג המדינה