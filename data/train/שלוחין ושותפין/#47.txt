אם עירבו פירותיהן או ששכרו מקום בשותפות והניח זה חביתו וזה כדו שנשתתפו בהן הרי אלו שותפין כללו של דבר בכל הדרכים שקונה הלוקח באותן הדרכים עצמן קונין השותפין זה מזה הממון המוטל ביניהם להשתתף בו האומנין שנשתתפו באומנות אף על פי שקנו מידם אינן שותפין כיצד שני חייטים או שני אורגים שהתנו ביניהם שכל שייקח זה וזה במלאכתו יהיה ביניהן בשווה אין כאן שותפות כלל שאין אדם מקנה לחברו דבר שלא בא לעולם אבל אם היו לוקחין הבגדים מממון עצמן ותופרין אותן ומוכרין ולוקחין השתי והערב ממעותיהן ואורגים ומוכרין ונשתתפו בממון שלוקחין בו הרי אלו שותפין וכל שירוויחו בשכר