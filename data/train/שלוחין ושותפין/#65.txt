במתנה ונאמר לאחר המוציא מחברו עליו הראיה אלא הרי הוא בחזקת שניהם עד שיביא האחר ראיה אחד מן השותפין שבא לחלוק שלא מדעת חברו חולק בפני שלושה אפילו הן הדיוטות ובלבד שיהיו נאמנין ויודעין בשומה ואם חלק בפחות משלושה לא עשה כלום במה דברים אמורים בשחלקו פירות אבל אם היו מעות המעות כחלוקים הם ויש לו לחלוק שלא בפני בית דין ומניח חלק חברו בבית דין במה דברים אמורים בשהיו המעות כולן מטבע אחד ושווין אבל אם היו מקצתן חדשים ומקצתן ישנים ואין צריך לומר אם היו מקצתן יפות ומקצתן רעות הרי הן כפירות ואין חולקין אותם אלא בבית דין