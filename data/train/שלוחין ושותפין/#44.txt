כל הדברים שתולה לוי בשמעון ידון עם ראובן ויהיה הממון מונח עד שיבוא שמעון וישאל ויש לראובן להחרים על מי שטוען טענת שקר כדי לעכב הממון ולאחרו נתחייב לוי שבועה אינו יכול לעכב ולומר איני נשבע עד שאחרים בפני שמעון על מי שטוען עליי שקר שאין זה החרם אלא תקנה קלה שתיקנוה הגאונים האחרונים כדי שיכוונו בעלי דינין טענותיהן ואין מעכבין שבועתו של זה מפני תקנה זו הקלה כשירצו השותפין להשתתף במה יקנה כל אחד מהן ממון חברו להשתתף בו אם במעות נשתתפו יביא זה מעותיו ויביא זה מעותיו ויטילו אותן לכיס אחד ויגביהו את הכיס שניהם אבל אם כתבו