על פי שהקריסו אחר שנבצרו וכן עומרים שלקו אחר שנקצרו נותן לו מתוכן אבל אם חכרו בעשרה כדי יין והחמיץ חייב ליתן לו יין טוב חכרה ממנו במאה עומרים של אספסתא וזרעה מין אחר ואחר כך חרשה וזרעה אספסתא ולקתה או שזרעה בתחילה אספסתא וחרשה ואחר כך זרעה פעם אחרת ולקתה אינו נותן לו מתוכה אלא נותן לו אספסתא טובה שהרי שינה וכן כל כיוצא בזה החוכר שדה מחברו ולא רצה לנכש ואמר לו מה הפסד יש לך הריני נותן לך חכורך אין שומעין לו שהרי הוא אומר לו למחר אתה יוצא ממנה והיא מעלה עשבים ואפילו אמר לו באחרונה