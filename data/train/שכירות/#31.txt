ואבידה שהוא חייב בהן אבל תיקנו חכמים שיהיה חייב שבועה שלא פשע בה שאם אתה אומר ישלם אין לך אדם שיעביר חבית לחברו לפיכך עשו שבירת החבית כמיתת הבהמה ושבירתה ועוד תיקנו בדבר זה שאם נשאו אותה שניים במוט ונשברה משלמין חצי דמיה הואיל ומשאוי זה גדול לגבי אחד וקל לגבי שניים הרי הוא כאונס ואינו אונס ומשלמין מחצה אם יש עדים שלא פשעו בה נשברה במקום שאין העדים מצויין נשבעין שלא שיברוה בפשיעה ומשלמין חצי דמיה שהרי לא היה לכל אחד להעביר אלא משאוי שיכול להעבירו בפני עצמו מכאן אתה למד שהאחד שהעביר חבית גדולה שאין דרך כל הסבלים