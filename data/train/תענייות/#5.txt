עיר שהקיפוה גויים או נהר או ספינה המיטרפת בים אפילו יחיד הנרדף מפני גויים ומפני ליסטים ומפני רוח רעה מתענין עליהם בשבת וזועקין ומתחננים בתפילות אבל אין תוקעין אלא אם כן תקעו לקבץ את העם לילך ולעזור אותם ולהצילן וכן אין גוזרין תענית בתחילה בראשי חודשים או בחנוכה ופורים או בחולו של מועד ואם התחילו להתענות על הצרה אפילו יום אחד ופגע בהן יום מאלו מתענין ומשלימין היום בתענית תענייות אלו שמתענין על הצרות אין מתענין בהן לא עוברות ולא מניקות ולא קטנים ומותרין לאכול בלילה אף על פי שמתענין למחר חוץ מתענית המטר כמו שיתבאר וכל תענית שאוכלין בה