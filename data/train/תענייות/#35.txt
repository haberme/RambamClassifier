אסורין בעשיית מלאכה ביום ומותרין בלילה ואסורין ברחיצת כל הגוף בחמין אבל פניו ידיו ורגליו מותר לפיכך נועלין את המרחצאות ואסורין בסיכה ואם להעביר את הזוהמה מותר ואסורין בתשמיש המיטה ובנעילת הסנדל בעיר אבל בדרך מותר לנעול ומתפללין בבתי כנסייות וזועקין ומתחננין כשאר התענייות עברו אלו ולא נענו בית דין גוזרין שבע תענייות אחרות על הציבור שני וחמישי ושני וחמישי ושני וחמישי ושני ובאלו השבע בלבד עוברות ומניקות מתענות אבל בשאר התענייות אין עוברות ומניקות מתענות ואף על פי שאינן מתענות אין מענגין עצמן בפינוקין אלא אוכלות ושותות כדי קיום הוולד ובשבע תענייות אלו אנשי משמר מתענין ומשלימין ואנשי בית