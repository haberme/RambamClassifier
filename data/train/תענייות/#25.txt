והזיקו כגון שילוח נחשים ועקרבים ואין צריך לומר צרעין ויתושין והדומה להן אין מתענין עליהם ולא מתריעין אבל זועקין בלא תרועה על הארבה ועל החסיל אפילו לא נראה מהן אלא כנף אחד בכל ארץ ישראל מתענין ומתריעין עליהן ועל הגובאי בכל שהוא אבל החגב אין מתענין עליו ולא מתריעין אלא זועקין בלבד על השידפון ועל היירקון משיתחיל בתבואה ואפילו לא התחיל אלא במקום קטן כמלוא פי תנור גוזרין עליו תענית ומתריעין על המפולת כיצד הרי שרבתה בעיר מפולת כותלים בריאים שאינן עומדים בצד הנהר הרי זו צרה ומתענין ומתריעין עליה וכן על הרעש ועל הרוחות שהן מפילין את הבניין והורגין