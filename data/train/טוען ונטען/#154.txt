במה דברים אמורים שמצריכין ראובן להביא ראיה או יסתלק בשלא נשתמש בה זמן מרובה אבל אם הביא עדים שאכל פירות קרקע זו שלוש שנים רצופות ונהנה בכולה כדרך שנהנין כל אדם באותה קרקע והוא שיהיה אפשר לבעלים הראשונים שידעו בזה שהחזיק ולא מיחו בו מעמידין אותה ביד ראובן ויישבע ראובן היסת שמכרה לו שמעון או נתנה לו וייפטר מפני שאומרים לשמעון אם אמת אתה טוען שלא מכרת ולא נתת למה היה זה משתמש שנה אחר שנה בקרקעך ואין לך עליו לא שטר שכירות ולא שטר משכונה ולא מיחית בו טען ואמר מפני שלא הגיע אליי הדבר שהרי הייתי במדינה רחוקה