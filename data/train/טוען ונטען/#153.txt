ראובן היסת ויעמוד במקומו אבל אם הביא שמעון עדים שחצר זו שלו הייתה הרי היא בחזקת שמעון ואומרין לראובן הבא ראיה שמכרה לך או נתנה לך ואם לא הביא ראיה מסלקין אותו ממנה ומחזירין אותה לשמעון אף על פי שאין ראובן מודה לשמעון שהיא הייתה שלו שהרי יש עדים לשמעון במה דברים אמורים שמצריכין ראובן להביא ראיה או יסתלק בשלא נשתמש בה זמן מרובה אבל אם הביא עדים שאכל פירות קרקע זו שלוש שנים רצופות ונהנה בכולה כדרך שנהנין כל אדם באותה קרקע והוא שיהיה אפשר לבעלים הראשונים שידעו בזה שהחזיק ולא מיחו בו מעמידין אותה ביד ראובן ויישבע ראובן