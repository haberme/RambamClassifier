חשוד אין הנתבע יכול להפוך עליו השבועה שהרי אין זה יכול להישבע אלא ישלם או יישבע היסת אין שומעין לזה לתלות בדבר שאי אפשר והרי זה כמי שהפך שבועתו על הקטן שאין שומעין לו אלא או יישבע היסת או ישלם מי שנתחייב שבועה בין מן התורה בין מדבריהם ונשבע ונטל או נשבע ונפטר ואחר כך באו עליו עדים שהוא חשוד אין שבועתו שנשבע כלום ויש לבעל דינו להוציא מידו מה שנטל או יישבע זה שכנגדו וייטול ממנו לעולם כזה דנין לחשוד עד שילקה בבית דין אם היו עליו עדים שלקה על ידם ויעשה תשובה ויחזור לכשרותו בין לעדות בין לשבועה