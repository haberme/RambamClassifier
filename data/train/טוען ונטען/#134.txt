כל הנשבעין וכבר ביארנו שיש מי שהורה שיישבע בעל הבית היסת ואחר כך יחזיר כליו מיד היורש ואין דעתי נוטה לזה מי שלקח קורדום ואמר הריני הולך לגזור דקלו של פלוני שמכרו לי וכרת את הדקל הרי זה בחזקתו שאין אדם מעיז פניו וכורת אילן שאינו שלו ואם טענו הבעלים שלא מכרוהו נשבע זה הכורת היסת שהוא שלו ונפטר כיון שנכרת הרי הוא כשאר מיטלטלין וכן היורד לשדה חברו ואכל פירותיה שנה או שנתיים והבעלים טוענין שזה ירד שלא ברשות וגזלן הוא ואכל והרי עדים שאכל והיורד אומר ברשותך ירדתי לאכול פירותיה הרי זה האוכל נאמן ונשבע היסת על כך