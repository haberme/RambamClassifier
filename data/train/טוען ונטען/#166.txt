כמו שביארנו שלוש שנים שאמרנו מיום ליום אפילו היו חסר יום אחד לא החזיק ומסלקין אותו ממנה במה דברים אמורים בקרקעות שהן עושין פירות תדיר כגון הבתים והחצרות והבורות והשיחין והמערות והחנייות והפונדקיות והמרחצאות והשובכות ובתי הבדין ושדה השלהין שמשקין אותה תמיד וזורעין בה ונוטעין והגינות והפרדסין וכן העבדים המהלכין כמו שביארנו אבל שדה הבעל שהיא שותה ממי גשמים בלבד ושדה האילן אינה מיום ליום אלא כיון שאכל שלוש תבואות ממין אחד הרי אלו כשלוש שנים כיצד הייתה שדה תמרים וגדר שלוש גדירות או שדה ענבים ובצר שלוש בצירות או שדה זיתים ומסק שלוש מסיקות הרי אלו כשלוש שנים והחזיק