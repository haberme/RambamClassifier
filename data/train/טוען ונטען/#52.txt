אין זה מודה במקצת הטענה שהרי השטר לא תועיל כפירתו בו והרי כל נכסיו משועבדין בו ואפילו כפר בו היה חייב לשלם לפיכך נשבע היסת על החמישים שטר שכתוב בו סלעים ולא הזכיר מניין מלווה אומר חמש סלעים שיש לי בידך הם הכתובים בו והלווה אומר אין לך בידי אלא שלוש והם הכתובים בשטר אף על פי שאין מחייבין אותו בשטר זה אלא שתיים והרי הודה בסלע שאפשר לו לכפור בה הרי זה פטור מפני שהוא כמשיב אבידה ותקנת חכמים היא שכל שישיב אבידה לא יישבע כמו שביארנו במקומו וכן האומר לחברו אמר לי אבא שיש לו בידך מנה או