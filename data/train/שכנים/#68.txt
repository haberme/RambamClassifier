על בני המבוי הרי זה סותם פתחו בכל עת שירצה חמש חצרות הפתוחות למבוי שאינו מפולש כולן משתמשות עם החיצונה והחיצונה משתמשת לעצמה וכן השנייה משתמשת לעצמה ומשתמשת עם החיצונה ואינה משתמשת עם השאר נמצאת הפנימית משתמשת עם כולן ומשתמשת לעצמה לפיכך אם בנה בעל השנייה איצטבה כנגד פתחו וסתמו אין החיצונה יכולה לעכב עליו אבל כל הפנימייות מעכבות עליו מפני שמרבה להן באורך הדרך שהרי מקיפין האיצטבה וכן בעל השנייה שפתח לחצרו פתח שני בינו ובין החיצונה אין החיצונה מעכבת עליו שאין לה להשתמש אלא מפתחה ולחוץ אבל אם פתח פתח השני בינו ובין השלישית הפנימייות מעכבות עליו שאין