לו דרך מארבע רוחותיה משום יישוב ארץ ישראל וכופין בני בקעה זה את זה לעשות ביניהם חריץ ובן חריץ מי שיש לו חצר בעיר אחרת בני העיר משעבדין אותו לחפור עימהם בורות שיחין ומערות ואמת המים אבל בשאר כל הדברים אין משעבדין אותו ואם היה שרוי עימהם באותה העיר משעבדין אותו על הכול כשהן גובין מאנשי העיר לבנות החומה גובין לפי קריבת הבתים מן החומה כל הסמוך לחומה נותן יתר וכל הדר בעיר שנים עשר חודש או שקנה בה בית דירה נותן עם בני העיר בכל הדברים שצריכין לתיקון החומה והדלתות ושכר הפרשין השומרין את המדינה וכל כיוצא באלו מדברים