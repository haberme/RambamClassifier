החזיק בנזק זה וכל זמן שירצה בעל החצר בונה בצד הסולם ומבטל תשמישו ואם היה סולם גדול שיש בו ארבעה חווקין או יתר החזיק ואם בא לבנות ולבטלו בעל הסולם מעכב עליו עד שירחיק כשיעור שהרי מחל לו להעמיד סולם גדול לפיכך כשיבוא בעל הגג להעמיד סולם גדול בעל החצר יכול למחות בו כדי שלא יחזיק עליו אבל אם העמיד קטן אינו יכול למונעו שהרי אומר לו אין עליך הפסד בזה כל זמן שתרצה תבטלו הרוצה להוציא צינור על חצר חברו כדי שיקלח שם המים או שעשה מזחילה על כותלו שהרי המים נזחלין ויורדין לחצר חברו בעל החצר מעכב עליו