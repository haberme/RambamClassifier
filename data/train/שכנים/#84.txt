הכותל מכנגד החלון ארבע אמות כדי שלא יאפיל עליו הייתה החלון למטה בכותל כופה את חברו לבנות כנגדה בריחוק ארבע אמות ולהגביה הבניין ארבע אמות כדי שלא יביט בו מן החלון הייתה החלון למעלה בכותל ובנה חברו כותל כנגד החלון מלמטה אם היה מראש הכותל שבנה עד החלון גובה ארבע אמות או יתר אינו יכול למונעו אף על פי שלא הרחיק מכותל החלון כלום שהרי לא האפיל ואינו מזיקו בראייה אבל אם נשאר מראש הכותל שבנה עד החלון פחות מארבע אמות כופהו למעט הכותל כדי שלא יעמוד על ראש הכותל וישקיף מן החלון או יגביה הכותל על החלון ארבע אמות