בעל הבית לבנות ביתו בונה אותו כשהיה ואם בא לשנות בכותלים אם חיזק אותן והרבה ברוחבן יתר ממה שהיו שומעין לו רצה למעט ברוחבן או לפחות מחוזקן כגון שהיו אבנים וביקש להחזירן לבינים וכיוצא בזה אין שומעין לו בא לשנות התקרה לקורות כבדין וחזקין שומעין לו פחות ממה שהיו אין שומעין לו הרבה בחלונות או שהוסיף בגובה הבית אין שומעין לו מיעט בחלונות או שמיעט בגובה הבית שומעין לו וכן בעל העלייה בונה אותה אם רצה כשהייתה ואם בא לשנות את הכותלים להרחיב ולחזק אין שומעין לו מפני שהוא מכביד על כותלי התחתון אבל למעט מהן שומעין לו וכן בקורות