חלון שראשו של אדם נכנס ממנה היא או שהייתה למטה מארבע אמות אף על פי שאין ראשו נכנס ממנה אין בעל החצר יכול לבנות כנגדה או מצדדיה אלא אם כן הרחיק ארבע אמות כמו שביארנו הייתה חלון קטנה שאין ראשו של אדם נכנס ממנה והייתה למעלה מארבע אמות בעל חצר יכול לבנות כנגדה ובצדדיה שהרי טוען ואומר לא הנחתיך לפתוח אלא מפני שהיא קטנה וגבוהה אבל שתחזיק עליי עד שארחיק הבניין לא הנחתי במה דברים אמורים בשפתחה לתשמיש או כדי שייכנס בה הרוח אבל אם פתחה לאורה אפילו הייתה קטנה ביותר וגבוהה ביותר הואיל ולא עירער החזיק ואין בעל החצר