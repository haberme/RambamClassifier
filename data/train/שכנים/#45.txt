הרי שניהם חולקין בעצים ובאבנים ובעפר ואם נשתברו מקצת האבנים רואין איזו ראויות להשתבר אם אבני הבית או אבני העלייה ודבר זה ייוודע מדרך הנפילה אם נפל העליון על התחתון והרסו או נשמט התחתון ונפל העליון ונהרס ואם אינן יודעין כיצד נפל חולקין האבנים השלמות והשבורות אמר בעל העלייה לבעל הבית לבנות הבית כדי שיבנה עלייתו על גביו והוא אינו רוצה הרי בעל העלייה בונה את הבית כשהיה ויושב ודר בתוכו עד שייתן לו את כל יציאותיו ואחר כך ייצא ויבנה עלייתו אם רצה ואם אין אחד מהן יכול לבנות בעל העלייה נוטל שליש הקרקע ובעל הבית שני שלישים רצה