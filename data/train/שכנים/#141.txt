עתה ארחיק או אסתום ואתה מדחה אותי מיום ליום כדי שתקבע היזקך בכל אלו וכיוצא בהן על הניזק להביא ראיה ואם לא הביא יישבע המזיק היסת וייפטר החזיק בנזק שאין לו חזקה כגון עשן ובית הכיסא וכיוצא בהן וטען המזיק שקנה מידו של ניזק על המזיק להביא ראיה שקנו מידו ואם לא הביא יישבע הניזק היסת שלא קנו מידו על כך ויסלק זה היזקו האחין או השותפין שבאו לחלוק את השדה וליטול כל אחד חלקו אם הייתה כולה שווה ואין שם מקום טוב ומקום רע אלא חולקין לפי המידה בלבד ואמר אחד מהם תנו לי חלקי מצד זה כדי שיהיה