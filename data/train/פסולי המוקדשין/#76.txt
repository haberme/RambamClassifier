ואם תאמר שמא אשם נזיר או מצורע הוא אינן מצויין תמיד לפיכך לא חשו להן נתערבו קודשים בקודשים אחר שנשחטו ייאכלו כחמור שבהן נתערבו בפסולי המוקדשין או בחולין שנשחטו בעזרה תעבור צורתן וייצאו לבית השריפה אברי חטאת שנתערבו באברי עולה מניחין הכול עד שייפסדו ותעבור צורתן ושורפין אותן בעזרה במקום ששורפין פסולי המוקדשין אבר של בעלי מומין שנתערב באברי קודשים אפילו אבר באלף אברים ייצאו הכול לבית השריפה ואפילו קרבו כולן חוץ מאחד מן התערובת הרי זה יישרף בעזרה במקום ששורפין פסולי המוקדשין חתיכות קודשי קודשים שנתערבו בחתיכות קודשים קלים או הנאכלין ליום אחד בנאכלין לשני ימים ייאכלו כחמור שבהן