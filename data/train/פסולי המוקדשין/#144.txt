פוסלת אין המחשבה הולכת אלא אחר העובד אבל מחשבת בעל הקרבן אינה מועלת כלום שאפילו שמענו הבעלים שפיגלו והייתה מחשבת העובד נכונה הרי זה כשר ואין המחשבה מועלת אלא ממי שהוא ראוי לעבודה ובדבר הראוי לעבודה ובמקום הראוי לעבודה ממי שהוא ראוי לעבודה כיצד אחד מכל הפסולין לעבודה שקיבל הדם או הוליך או זרק וחישב בשעת העבודה מחשבת מקום או מחשבת הזמן לא פסל במחשבתו לפי שאינו ראוי לעבודה ואותו הדם שקיבל או שזרק מקצתו יישפך לאמה ואם נשאר דם הנפש יחזור הראוי לעבודה ויקבל במחשבה נכונה אבל אם חישב הפסול בשעת שחיטה פסל במחשבתו שהשחיטה כשרה בפסולין כמו שביארנו