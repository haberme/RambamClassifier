מחשבת זמן בכל המנחה הקטיר כדי שומשום מן הקומץ עם הלבונה והוא מחשב שיאכל כדי שומשום מן השיירים למחר עד שהשלים כל הקומץ עם הלבונה במחשבת הזמן הרי זו פסולה ואינה פיגול שאף על פי שדרך אכילה בכך מעט מעט אין דרך הקטרה בכך אלא הרי זו כמנחה שלא הוקטר קומצה מנחת חוטא או מנחת קנאות שהיה עליה לבונה וחישב בה מחשבת הזמן קודם שילקט הלבונה הרי זו פסולה ואינה פיגול ואם אחר שליקט הלבונה חישב עליה מחשבת הזמן הרי זה פיגול שיירים שחסרו בין קמיצה להקטרה והקטיר הקומץ במחשבת הזמן הרי זה ספק אם נקבעו לפיגול והרי הן פיגול