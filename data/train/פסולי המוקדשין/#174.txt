ביארנו שהמחשב באחת מארבע העבודות מחשבת המקום הקרבן פסול ואינו פיגול ואם חישב מחשבת הזמן הקרבן פיגול במה דברים אמורים בשלא עירב עם מחשבת הזמן מחשבה אחרת אבל אם עירב מחשבת המקום או מחשבת שינוי השם בפסח ובחטאת עם מחשבת הזמן הקרבן פסול ואינו פיגול כיצד שחט וקיבל והוליך וזרק ומחשבתו בארבע עבודות אלו מחשבת הזמן או שהייתה מחשבתו באחת מארבעתן מחשבת הזמן ובשאר העבודות הייתה מחשבתו נכונה או לא הייתה שם מחשבה כלל בשאר העבודות הרי זה פיגול אבל אם שחט במחשבת הזמן וקיבל או הוליך או זרק במחשבת המקום או ששחט במחשבת המקום וקיבל או הוליך או זרק