שנתערבו זו גדולה מזו כגון שהייתה אחת ארבעה עופות והשנייה שישה אם עשה הכול למעלה או עשה הכול למטה מחצה פסול ומחצה כשר מטעם שביארנו עשה חציין למטה וחציין למעלה אם אחר ששאל עשה כן המועט כשר ואם מדעתו עשה המרובה כשר זה הכלל כל שעשה הכוהן מדעתו חציין למעלה וחציין למטה ואי אפשר שלא יהיה משל אחד למעלה ולמטה הרי זה המרובה כשר הואיל ודבר ידוע שמקצת קרבנותיו למעלה ומקצתן למטה יהיו כל קרבנותיו כשרים שניים שלקחו קיניהם בעירוב או שנתנו דמי קיניהם לכוהן לאיזה שירצה הכוהן יקריב חטאת ולאיזה שירצה יקריב עולה שאין הקינים מתפרשין אלא בלקיחת הבעלים