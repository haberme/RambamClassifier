באותה שעה נעשו כמי שנפסלו בלינה ויישרפו במה דברים אמורים בקרבן ציבור מפני שלב בית דין מתנה עליהן אבל בקרבן יחיד הרי אלו לא יקרבו עם זבח אחר ואף על פי שהוא זבוח באותה שעה אלא מניחן עד שייפסלו בלינה ויישרפו וכל הזבחים שנזבחו שלא לשמן יקרבו נסכיהם ולד תודה ותמורתה והמפריש תודתו ואבדה והפריש אחרת תחתיה אם הביאן לאחר שכיפר בתודה ראשונה אינן טעונין לחם ואם עדיין לא כיפר בה והרי היא וחליפתה או היא וולדה או היא ותמורתה עומדות הרי שתיהן צריכות לחם במה דברים אמורים בנודר תודה אבל תודת נדבה חליפתה ותמורתה טעונין לחם וולדה אינו טעון