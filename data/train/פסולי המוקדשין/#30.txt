אברים שסידרן וכן קומץ שסידרו וסידר העצים של מערכה למעלה מהם או שסידרן מצידי העצים הרי זה ספק אם דרך הקטרה בכך או אין דרך הקטרה בכך לפיכך לכתחילה לא יעשה כן ואם עשה הורצה קודשי קודשים ששחטן בראש המזבח כאילו שחטן בצפון שנאמר וזבחת עליו את עולותיך ואת שלמיך שמות ככ מלמד שכל המזבח ראוי לשחיטת העולה ושחיטת השלמים עולה ששחטה בראש המזבח או ששחטה למטה והעלה אותה לראש המזבח יפשיט אותה וינתח אותה במקומה ומוריד הקרביים ומדיחן למטה וחוזר ומעלה אותן ומוריד העור ונותנו לכוהנים וכן זבחים שחוטים שעלו לגבי המזבח מפשיט ומנתח במקומן ומוריד הקרביים ומדיחן במים