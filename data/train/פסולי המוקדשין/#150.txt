וכן העצמות והגידים והקרניים והטלפיים והנוצה של עוף והציפורניים והחרטום שלו וראשי אגפיים וראש הזנב אפילו מקומות הרכים מכל אלו הדבוקים בבשר שאילו ייחתכו מן החי יבצבץ הדם וייצא הואיל ואינן חשובין נקראים דבר שאינו ראוי לאכילה לעניין הקרבנות וכן המרק והתבלין והשליל והשליה וביצי העוף והבשר שפלטתו הסכין בשעת הפשט ויישאר מודבק בעור והוא הנקרא אלל כל אלו אינן חשובין לעניין מחשבת הקרבנות והרי הן כדבר שאינו ראוי לאכילה ומחשבין על דבר העומד לאיבוד ועל דבר העומד לשריפה המחשב באחת מאותן ארבע העבודות או בכולן לאכול דבר שאין דרכו לאכילה או להקטיר דבר שאין דרכו להקטרה בין במחשבת המקום