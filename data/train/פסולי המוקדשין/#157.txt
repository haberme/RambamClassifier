בשעת זביחה לאכול כחצי זית ובשעת זריקה לאכול כחצי זית הרי אלו מצטרפין בין במחשבת המקום בין במחשבת הזמן וכן אם חישב על כזית בשעת קבלה ועל כזית בשעת הולכה שארבע העבודות מצטרפות והרי הן כעבודה אחת חישב להקטיר כחצי זית מן הקומץ וכחצי זית מן הלבונה הרי אלו מצטרפין שהלבונה עם הקומץ למנחה כאימורין לזבח לפיכך אם חישב להקטיר כזית מן הלבונה חוץ לזמנו הרי זה פיגול כמו שיתבאר אחד המחשב לזרוק דם הזבח כולו בחוץ או למחר או שחישב לזרוק מקצת דמו בחוץ או למחר כיון שחישב על כדי הזיה מן הדם פסל כל הזבחים שנשחטו במחשבת שינוי