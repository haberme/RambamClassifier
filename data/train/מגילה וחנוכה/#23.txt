נתלו ונהרגו כאחד ומנהג כל ישראל שהקורא את המגילה קורא ופושט כאיגרת וכשיגמור חוזר וכורכה כולה ומברך שני הימים האלו שהן ארבעה עשר וחמישה עשר אסורין בספד ותענית לכל אדם בכל מקום בין לבני כרכין שהן עושין חמישה עשר בלבד בין לבני עיירות שהן עושין ארבעה עשר בלבד ושני הימים אסורין בספד ותענית באדר הראשון כאדר השני אנשי כפרים שהקדימו וקראו בשני או בחמישי הסמוך לפורים מותרים בספד ותענית ביום קריאתן ואסורין בשני הימים האלו אף על פי שאין קוראין בהן מצות יום ארבעה עשר לבני כפרים ועיירות ויום חמישה עשר לבני כרכים להיות ימי משתה ושמחה ומשלוח מנות לריעים