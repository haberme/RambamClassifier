אסורין בספד ותענית באדר הראשון כאדר השני אנשי כפרים שהקדימו וקראו בשני או בחמישי הסמוך לפורים מותרים בספד ותענית ביום קריאתן ואסורין בשני הימים האלו אף על פי שאין קוראין בהן מצות יום ארבעה עשר לבני כפרים ועיירות ויום חמישה עשר לבני כרכים להיות ימי משתה ושמחה ומשלוח מנות לריעים ומתנות לאביונים ומותר בעשיית מלאכה ואף על פי כן אין ראוי לעשות בו מלאכה אמרו חכמים כל העושה מלאכה ביום פורים אינו רואה סימן ברכה בני כפרים שקדמו וקראו בשני או בחמישי אם חילקו מעות לאביונים ביום קריאתן יצאו אבל המשתה והשמחה אין עושין אותה אלא בארבעה עשר ואם הקדימו