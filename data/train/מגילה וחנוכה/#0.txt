וביאור שתי מצוות אלו בפרקים אלו קריאת המגילה בזמנה מצות עשה מדברי סופרים והדברים ידועים שהיא תקנת נביאים והכול חייבים בקריאתה אנשים ונשים וגרים ועבדים משוחררים ומחנכין את הקטנים לקרותה ואפילו כוהנים בעבודתן מבטלין עבודתן ובאין לשמוע מקרא מגילה וכן מבטלים תלמוד תורה למקרא מגילה קל וחומר לשאר מצוות של תורה כולן נדחין מפני מקרא מגילה ואין לך דבר שנדחה מקרא מגילה מפניו חוץ ממת שאין לו קוברין שהפוגע בו קוברו תחילה ואחר כך קורא אחד הקורא ואחד השומע מן הקורא יצא ידי חובתו והוא שישמע ממי שהוא חייב בקריאתה לפיכך אם היה הקורא קטן או שוטה השומע ממנו לא