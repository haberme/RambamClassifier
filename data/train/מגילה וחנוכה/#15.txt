כולה הואיל וקרא על הסדר יצא הקורא את המגילה על פה לא יצא ידי חובתו הלועז ששמע את המגילה הכתובה בלשון הקודש ובכתב הקודש אף על פי שאינו יודע מה הן אומרין יצא ידי חובתו וכן אם הייתה כתובה יוונית ושמעה יצא אף על פי שאינו מכיר ואפילו היה השומע עברי הייתה כתובה תרגום או בלשון אחרת מלשונות הגויים לא יצא ידי חובתו בקריאתה אלא המכיר אותה לשון בלבד והוא שתהיה כתובה בכתב אותה לשון אבל אם הייתה כתובה בכתב עברי וקראה ארמית לארמי לא יצא שנמצא זה קורא על פה וכיון שלא יצא הקורא ידי חובתו לא יצא השומע