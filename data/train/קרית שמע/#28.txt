הקורא קרית שמע רוחץ ידיו במים קודם שיקרא הגיע זמן קריאה ולא מצא מים לא יאחר קריאתה וילך לבקש המים אלא מקנח ידיו בעפר או בצרור או בקורה וכיוצא בהן וקורא אין קוראין לא בבית המרחץ ולא בבית הכיסא אף על פי שאין בו צואה ולא בבית הקברות ולא בצד המת עצמו ואם הרחיק ארבע אמות מן הקבר או מן המת מותר לקרות וכל מי שקרא במקום שאין קוראין בו חוזר וקורא בית הכיסא החדש שהוכן ועדיין לא נשתמשו בו מותר לקרות קרית שמע כנגדו אבל לא בתוכו מרחץ חדש מותר לקרות בתוכו היו שני בתים זימן אחד מהן לבית