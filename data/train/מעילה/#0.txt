א לשלם המועל אשר חטא בתוספת חומש וקרבן וזה הוא דין המועל ב שלא לעבוד בקודשים ג שלא לגוז קודשים וביאור מצוות אלו בפרקים אלו אסור להדיוט ליהנות מקודשי ה' בין מדברים הקרבין על גבי המזבח בין מקודשי בדק הבית וכל הנהנה בשווה פרוטה מקודשי ה' מעל דברים שהותרו באכילה מן הקרבנות כגון בשר חטאת ואשם אחר זריקת דמן או שתי הלחם אחר זריקת דם שני הכבשים אין בהן מעילה אפילו אכל הזר מאלו וכיוצא בהן הואיל והן מותרין למקצת בני אדם ליהנות בהן כל הנהנה מהן לא מעל ואפילו נפסלו ונאסרו באכילה הואיל והייתה להן שעת היתר אין חייבין