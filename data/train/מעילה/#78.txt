ולא עקר את השליחות אבל אם אמר להם השליח טלו שתיים שתיים מדעתי שניהן מעלו נטלו האורחין שלוש שלוש אף האורחין מעלו מפני שכל אחד מהן עשה שליחות חברו והוסיף מדעתו נמצא חברו חייב לפי שנעשו דבריו ולא נעקרה השליחות והוא חייב על זה שהוסיף מדעתו במה דברים אמורים בשהיו החתיכות מקודשי בדק הבית אבל אם היו בשר עולה וכיוצא בו לא מעל אלא האוכל בלבד שהרי הוא חייב באיסור אחר יתר על המעילה ובכל התורה כולה אין שליח לדבר עבירה אלא במעילה לבדה שלא יתערב עימה איסור אחר הנותן פרוטת הקדש לשלוחו ואמר לו הבא לי בחצייה נרות ובחצייה