ואם רצה מזה זורק ואם רצה מזה זורק אבל אם שחט זו אחר זו אין דמה מועיל לבשר חברתה ואפילו לאחר זריקה שהרי לא הייתה לה שעה הראויה להיתר בשרה כל חטאת העוף או עולת העוף שנפסלה בשינוי עשייתה או בשינוי מקום עשייתה מועלין בה חוץ מעולת העוף שנמלקה למטה כמליקת חטאת לשם חטאת שאף על פי שלא עלת לבעלים לשם חובה אין מועלין בה הואיל ושינה שמה ומקום עשייתה ושינה מעשיה לשם דבר שאין בו מעילה וכן קומץ שיצא לחוץ או לן וחזר והקטירו מועלין בשיירים שהרי לא הייתה שם שעת היתר אבל אם נטמא הקומץ והקטירו אין מועלין