בשהרגו שלא בשעת לימוד או שהיה מלמדו אומנות אחרת שאינו צריך לה אבל אם ייסר את בנו כדי ללמדו תורה או חכמה או אומנות ומת פטור וכן הרב המכה את תלמידו או שלוח בית דין שהכה את בעל דין הנמנע מלבוא לדין והמיתו בשגגה פטורין מן הגלות שנאמר לחטוב עצים דברים יטה לדברי הרשות יצא האב המכה את בנו והרב הרודה את תלמידו ושלוח בית דין שהרי שגגו והרגו בשעת עשיית המצוה בתחילה אחד שוגג ואחד מזיד מקדימין לערי מקלט ובית דין של אותה העיר שהרג בה שולחין ומביאין אותו משם ודנין אותו שנאמר ושלחו זקני עירו ולקחו אותו משם