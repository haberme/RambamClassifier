ולא ישתה מים מגולים שמא שתה מהן נחש וכיוצא בו מזוחלי עפר וישתה וימות השום שנתרסק ואבטיח שנחתך ונתגלה אסור וכן כל כיוצא בזה יין מבושל אין בו משום גילוי וכן יין תוסס והוא היין משעת דריכתו עד שלושה ימים ויין או מים או חלב שהיו חמין כל זמן שההבל עולה מהן וכן משקין שהיה המשקה יורד מלמעלה לתוכן טיפה אחר טיפה והוא שיהיה טורד ויורד כל אלו אין בהן משום גילוי שזוחלי עפר מתייראים מביעבוע המשקה ומן ההבל ואין שותין ממנו מי כבשין ומי שלקות ומי תורמוסין אין בהן משום גילוי מים ששרה בהן כבשין ושלקות ותורמוסין אם נשתנה