המלך המשיח מוסיפין שלוש אחרות על אלו השש שנאמר ויספת לך עוד שלוש ערים על השלוש האלה דברים יטט והיכן מוסיפין אותן בערי הקיני והקניזי והקדמוני שנכרת לאברהם אבינו עליהן ברית ועדיין לא נכבשו ועליהן נאמר בתורה ואם ירחיב ה' אלוהיך את גבולך כאשר נשבע לאבותיך ונתן לך את כל הארץ אשר דיבר לתת לאבותיך ויספת לך עוד שלוש ערים על השלוש האלה דברים יטח ט וחייבין בית דין לכוון הדרכים לערי מקלט ולתקן אותם ולהרחיבן ומסירין מהן כל מכשול וכל תקלה ואין מניחין בדרך לא תל ולא גיא ולא נהר אלא עושין עליו גשר כדי שלא לעכב את הבורח