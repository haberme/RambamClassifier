מקלט בעלה חייב לזונה ואינו יכול לומר לה שאי מעשה ידייך במזונותייך אלא אם כן היו מספיקין לה רוצח שנגמר דינו להגלותו ומת קודם שיגלה מוליכין עצמותיו לשם ורוצח שמת בעיר מקלטו קוברין אותו שם ובעת שימות הכוהן הגדול מוליכין עצמות הרוצח משם לקברי אבותיו שאר הלויים השוכנים בערי מקלט כשימות אחד מהן אינו נקבר בעיר ולא בתוך התחום שנאמר ומגרשיהם יהיו לבהמתם ולרכושם ולכול חיתם במדבר להג לחיים ניתנו ולא לקבורה רוצח שהרג בשגגה בעיר מקלטו גולה בה משכונה לשכונה ואינו יוצא מן העיר ובן לוי שהרג במדינתו גולה למדינה אחרת מערי הלויים לפי שכולן קולטות כמו שיתבאר ואם