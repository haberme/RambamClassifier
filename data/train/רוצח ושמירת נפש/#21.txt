חייבין מכל מקום להכותם מכה רבה הקרובה למיתה ולאסור אותן במצור ובמצוק שנים רבות ולצערן בכל מיני צער כדי להפחיד ולאיים על שאר הרשעים שלא יהיה להם הדבר לפוקה ולמכשול לבב ויאמר הריני מסבב להרוג אויבי כדרך שעשה פלוני ואיפטר אחד ההורג את הגדול או את הקטן בן יומו בין זכר בין נקבה הרי זה נהרג עליו אם הרג בזדון או גולה אם הרג בשגגה והוא שכלו לו חודשיו אבל אם נולד לפחות מתשעה חודשים הרי הוא כנפל עד שישהה שלושים יום וההורגו בתוך שלושים יום אינו נהרג עליו אחד ההורג את הבריא או את החולה הנוטה למות ואפילו הרג