אותה העיר מביאין עגלת בקר משל אנשי אותה העיר ומורידין אותה אל נחל שהוא שוטף בחוזקה וזה הוא איתן דברים כאד האמור בתורה ועורפין אותה שם בקופיס מאחוריה ובית דין של אותה העיר עם כל זקני העיר אפילו הם מאה הכול רוחצין את ידיהן שם במקום עריפתה של עגלה ואומרים שם בתוך הנחל בלשון הקודש ידינו לא שפכו את הדם הזה ועינינו לא ראו דברים כאז כלומר שלא בא לידינו הנהרג הזה ופטרנוהו בלא מזונות ולא ראינוהו והנחנוהו בלא לוויה והכוהנים אומרים בלשון הקודש כפר לעמך ישראל אשר פדית ה' ואל תיתן דם נקי בקרב עמך ישראל דברים כאח והולכין