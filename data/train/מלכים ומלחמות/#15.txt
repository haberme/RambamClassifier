ואין ממנין אותן בירושלים לעולם אלא מלך ירושלים מזרע דויד ואין מושחין בה אלא זרע דויד ואין מושחין מלך בן מלך אלא אם כן הייתה שם מחלוקת או מלחמה מושחין אותו כדי לסלק המחלוקת לפיכך משחו שלמה מפני מחלוקת אדונייה ויואש מפני עתליה ומשחו יהואחז מפני יהויקים אחיו כבוד גדול נוהגין במלך ומשימין לו אימה ויראה בלב כל אדם שנאמר שום תשים עליך מלך דברים יזטו שתהיה אימתו עליך אין רוכבין על סוסו ואין יושבין על כיסאו ואין משתמשין בשרביטו ולא בכתרו ולא באחד מכל כלי תשמישו וכשהוא מת כולן נשרפין לפניו וכן לא ישתמש בעבדיו ושפחותיו ושמשיו אלא מלך