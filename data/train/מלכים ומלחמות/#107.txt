ובן נוח שגזל פחות משווה פרוטה ובא אחר וגזלה ממנו שניהן נהרגין עליה וכן חייב על אבר מן החי ועל בשר מן החי בכל שהוא שלא ניתנו השיעורין אלא לישראל בלבד ומותר הוא בדם מן החי השוחט את הבהמה אפילו שחט בה שני הסימנין כל זמן שהיא מפרכסת אבר ובשר הפורשין ממנה אסורין לבני נוח משום אבר מן החי כל שאסור על ישראל משום אבר מן החי אסור על בני נוח ויש שבני נוח חייבין עליו ולא ישראל שבני נוח אחד בהמה וחיה בין טהורה בין טמאה חייבין עליה משום אבר מן החי ומשום בשר מן החי ואבר ובשר הפורשין