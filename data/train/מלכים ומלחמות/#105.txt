לה העם זו רבית עבד פלוני ומאימתיי תחזור להיתרה משיפרישנה מעבדו ויפרע ראשה בשוק ומאימתיי תהיה אשת חברו כגרושה שלנו משיוציאה מביתו וישלחנה לעצמה או משתצא היא מתחת רשותו ותלך לה שאין לה גירושין בכתב ואין הדבר תלוי בו בלבד אלא כל זמן שירצה הוא או היא לפרוש זה מזה פורשין בן נוח חייב על הגזל בין שגזל גוי בין שגזל ישראל ואחד הגוזל או הגונב ממון או גונב נפש או הכובש שכר שכיר וכיוצא בו אפילו פועל שאכל שלא בשעת מלאכה על הכול הוא חייב והרי הוא בכלל גזלן מה שאין כן בישראל וכן חייב על פחות משווה פרוטה