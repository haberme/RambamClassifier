שליח ציבור והרב ממנה אחד מתלמידיו להתפלל לפניו בציבור הסומה פורס על שמע ונעשה שליח ציבור אבל מי שכתפיו מגולות אף על פי שהוא פורס על שמע אינו נעשה שליח ציבור לתפילה עד שיהיה עטוף סדר תפילת הציבור כך הוא בשחר כל העם יושבין ושליח ציבור יורד לפני התיבה ועומד באמצע העם ומתחיל ואומר קדיש וכל העם עונין אמן יהא שמיה רבא מברך בכל כוחן ועונין אמן בסוף קדיש ואחר כך אומר ברכו את ה' המבורך והם עונים ברוך ה' המבורך לעולם ועד ומתחיל ופורס על שמע בקול רם והן עונין אמן אחר כל ברכה וברכה והיודע לברך ולקרות קורא