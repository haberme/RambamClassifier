באמצע העם ומתחיל ואומר קדיש וכל העם עונין אמן יהא שמיה רבא מברך בכל כוחן ועונין אמן בסוף קדיש ואחר כך אומר ברכו את ה' המבורך והם עונים ברוך ה' המבורך לעולם ועד ומתחיל ופורס על שמע בקול רם והן עונין אמן אחר כל ברכה וברכה והיודע לברך ולקרות קורא עימו עד שמברך גאל ישראל והכול עומדין מיד ומתפללין בלחש ומי שאינו יודע להתפלל עומד ושותק עד שיתפלל שליח ציבור בלחש עם שאר העם וכל שיגמור תפילתו מן הציבור יפסוע שלוש פסיעות לאחוריו ויעמוד במקום שהגיע אליו בעת שפסע ואחר שיפסוע שליח ציבור שלוש פסיעות לאחוריו מתחיל ומתפלל בקול רם