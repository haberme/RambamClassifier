בעיר שני בתי כנסייות יאמר הרואה שמא ילך לבית הכנסת הרגיל בו ואם היה לו תפילין בראשו מותר לעבור ואף על פי שאין שם אחד מכל אלו שהתפילין מוכיחין עליו שהוא רודף אחר המצוות ואינו ממבטלי התפילה המתפלל עם הציבור לא יאריך בתפילתו יתר מדיי אבל בינו לבין עצמו הרשות בידו אם בא לומר אחר תפילתו אפילו כסדר וידוי יום הכיפורים אומר וכן אם רצה להוסיף בכל ברכה וברכה מן האמצעייות מעין הברכה מוסיף כיצד היה לו חולה מבקש עליו רחמים בברכת חולים כפי צחות לשונו היה צריך לפרנסה מוסיף תחינה ובקשה בברכת השנים ועל דרך זו בכל אחת מהן