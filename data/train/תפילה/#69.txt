שיהיו נפטרין מלפני המלך כל הכריעות האלו צריך שיכרע בהן עד שיתפקפקו כל חוליות שבשדרה וייעשה כקשת ואם שחה מעט וציער עצמו ונראה ככורע בכל כוחו אינו חושש השתחוויה כיצד אחר שמגביה ראשו מכריעה חמישית יושב לארץ ונופל על פניו ארצה ומתחנן בכל תחנונים שירצה כריעה האמורה בכל מקום על ברכיים קידה על אפיים השתחוויה זה פישוט ידיים ורגליים עד שנמצא מוטל על פניו על הארץ מנהג פשוט בכל ישראל שאין נפילת פנים בשבתות ובמועדות ולא בראש השנה ולא בראשי חודשים ובחנוכה ופורים ולא במנחה של ערבי שבתות וימים טובים ולא בערבית שבכל יום ויש יחידים שנופלין על פניהם בערבית