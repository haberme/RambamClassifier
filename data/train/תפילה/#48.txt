ונתעטש בתפילתו אם לרצונו הרי זה מגונה ואם בדק גופו קודם שיתפלל ובאו לאונסו אין בכך כלום נזדמן לו רוק בתפילתו מבליעו בטליתו או בבגדו ואם היה מצטער מכך זורקו בידו לאחוריו כדי שלא יצטער בתפילה ונמצא טרוד יצא ממנו רוח מלמטה כשהוא עומד בתפילה שלא לדעתו שותק עד שתכלה הרוח וחוזר לתפילתו ביקש להוציא רוח מלמטה ונצטער הרבה ואינו יכול להעמיד עצמו מהלך לאחריו ארבע אמות וממתין עד שתכלה הרוח ואומר ריבון העולמים יצרתנו נקבים נקבים וחללים חללים גלוי וידוע לפניך חרפתנו וכלימתנו חרפה וכלימה בחיינו תולעה ורימה במותנו וחוזר למקומו ומתפלל היה עומד בתפילה ונטפו מי רגליו על