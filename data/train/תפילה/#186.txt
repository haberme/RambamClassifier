יאמרו הראשון פסול ולפיכך עלה כוהן אחר וכן לא יקרא לוי אחר לוי שמא יאמרו אחד משניהם פסול כיצד סדר הקריאה בתורה עם התפילה כל יום שיש בו תפילת מוסף אחר שיגמור שליח ציבור תפילת שחרית אומר קדיש ומוציא ספר תורה וקורא לאחד אחד מן הציבור ועולין וקורין בתורה וכשגומרין מחזיר ספר תורה למקומו ואומר קדיש ומתפללין תפילת מוסף וימים שיש בהן מפטיר ומוסף נהגו לומר קדיש קודם שיעלה המפטיר ויש מקומות שנהגו לומר קדיש אחר המפטיר במנחה של שבת ויום הכיפורים אחר שיגמור שליח ציבור תהילה לדויד תהילים קמהא וסדר היום אומר קדיש ומוציא ספר תורה וקורין בו ומחזירו