הרי הן כמתפללין במה דברים אמורים במי שאינו יודע להתפלל אבל היודע אינו יוצא ידי חובתו אלא בתפילת עצמו במה דברים אמורים בשאר הימים חוץ מראש השנה ויום הכיפורים של יובל אבל בשני ימים אלו שליח ציבור מוציא את היודע כשם שמוציא את שאינו יודע מפני שהן ברכות ארוכות ואין רוב היודעין אותן יכולין לכוון דעתן בהן כשליח ציבור לפיכך אם רצה היודע בשני ימים אלו לסמוך על תפילת שליח ציבור להוציאו ידי חובתו הרשות בידו אין ממנין שליח ציבור אלא גדול שבציבור בחכמתו ובמעשיו ואם היה זקן הרי זה משובח ביותר ומשתדלין להיות שליח ציבור קולו ערב ורגיל לקרות