התחלת המרחץ משיפשוט בגד הסמוך לבשרו ומאימתיי התחלת הבורסקי משיקשור בין כתפיו כמו שהאומנין קושרין ומאימתיי התחלת אכילה לבני ארץ ישראל משייטול ידיו ולבני בבל משיתיר חגורו ומאימתיי התחלת הדין משיתעטפו הדיינין ויישבו ואם היו יושבין משיתחילו בעלי דינין אף על פי שתפילת הערב רשות לא יבוא אדם ממלאכתו ויאמר אוכל מעט ואשתה מעט ואישן קמעה ואחר כך אתפלל שמא תאנוס אותו שינה ונמצא ישן כל הלילה אלא מתפלל ערבית ואחר כך אוכל ושותה או יישן ומותר להסתפר ולהיכנס למרחץ סמוך לשחרית מפני שלא גזרו אלא סמוך למנחה שהוא דבר המצוי שרוב העם נכנסין ביום אבל בשחר דבר שאינו מצוי