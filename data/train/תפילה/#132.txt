מי שהתפלל ולא כיוון את ליבו יחזור ויתפלל בכוונה ואם כיוון ליבו בברכה ראשונה שוב אינו צריך מי שטעה באחת משלוש ברכות הראשונות חוזר לראש ואם טעה באחת משלוש אחרונות חוזר לעבודה ואם טעה באחת מן האמצעייות חוזר לתחילת הברכה שטעה בה ומשלים תפילתו על הסדר וכן שליח ציבור שטעה כשהוא מתפלל בקול רם על דרך זו הוא חוזר אבל אם טעה שליח ציבור כשהוא מתפלל בלחש אני אומר שאינו חוזר ומתפלל בלחש פעם שנייה מפני טורח הציבור אלא סומך על התפילה שמתפלל בקול רם והוא שאם טעה בה לעולם חוזר כמו שהיחיד חוזר שליח ציבור שטעה ונבהל ולא ידע