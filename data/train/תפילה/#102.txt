נופל על פניו ומתחנן ומגביה ראשו ויתחנן מעט וייפטר למעשיו ובתפילת הערב קורא קרית שמע ומברך לפניה ולאחריה וסומך גאולה לתפילה ומתפלל מעומד וכשישלים יישב מעט וייפטר ואם התחנן אחר תפילת ערבית הרי זה משובח ואף על פי שמברך השכיבנו אחר גאל ישראל אינה הפסקה בין גאולה לתפילה והרי שתיהן כברכה אחת ארוכה תפילת הציבור נשמעת תמיד ואפילו היו בהן חטאים אין הקדוש ברוך הוא מואס תפילתן של רבים לפיכך צריך אדם לשתף עצמו עם הציבור ולא יתפלל יחידי כל זמן שיכול להתפלל בציבור ולעולם ישכים אדם ויעריב לבית הכנסת שאין תפילתו של אדם נשמעת בכל עת אלא בבית הכנסת