היה צריך לנקביו לא יתפלל וכל הצריך לנקביו והתפלל תפילתו תועבה וחוזר ומתפלל אחר שיעשה צרכיו ואם יכול להעמיד עצמו כדי פרסה תפילתו תפילה ואף על פי כן לכתחילה לא יתפלל עד שיבדוק עצמו יפה יפה ויפקוד נקביו ויסיר כיחו וניעו וכל דבר הטורדו ואחר כך יתפלל מי שגיהק ופיהק ונתעטש בתפילתו אם לרצונו הרי זה מגונה ואם בדק גופו קודם שיתפלל ובאו לאונסו אין בכך כלום נזדמן לו רוק בתפילתו מבליעו בטליתו או בבגדו ואם היה מצטער מכך זורקו בידו לאחוריו כדי שלא יצטער בתפילה ונמצא טרוד יצא ממנו רוח מלמטה כשהוא עומד בתפילה שלא לדעתו שותק עד שתכלה