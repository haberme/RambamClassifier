ומתפלל כל הטמאים רוחצין ידיהן בלבד כטהורין ומתפללין אף על פי שאפשר להן לטבול ולעלות מטומאתן אין הטבילה מעכבת וכבר ביארנו שעזרא תיקן שלא יקרא בעל קרי בלבד דברי תורה עד שיטבול ובית דין שעמדו אחרי כן התקינו אף לתפילה שלא יתפלל בעל קרי בלבד עד שיטבול ולא מפני טומאה וטהרה נגעו בה אלא כדי שלא יהיו תלמידי חכמים מצויין אצל נשותיהן כתרנגולין ומפני זה תיקנו טבילה לבעל קרי לבדו והוציאוהו מכלל הטמאים לפיכך היו אומרין בזמן תקנה זו שאפילו זב שראה קרי ונידה שפלטה שכבת זרע והמשמשת שראת נידה צריכין טבילה לקרית שמע וכן לתפילה מפני הקרי אף על