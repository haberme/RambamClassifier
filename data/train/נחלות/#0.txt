וביאור מצוה זו בפרקים אלו סדר נחלות כך הוא מי שמת יירשוהו בניו והם קודמין לכול והזכרים קודמין לנקבות וכל הקודם בנחלה יוצאי ירכו קודמין לפיכך מי שמת בין איש בין אישה אם הניח בן יורש הכול לא נמצא לו בן בעולם מעיינין על זרעו של בן אם נמצא לבנו זרע בין זכרים בין נקבות אפילו בת בת בת בנו עד סוף העולם היא תירש את הכול לא נמצא לו זרע בן חוזרין אצל הבת הייתה לו בת תירש את הכול לא נמצאת לו בת בעולם מעיינין על זרע הבת אם נמצא לה זרע בין זכרים בין נקבות עד סוף