לא נחלק בישראל ואין ראוי לסמוך על דבר זה כל היורשין יורשין בחזקה כיצד עדים שהעידו שזה מוחזק לנו שהוא בנו של פלוני או אחיו אף על פי שאינן עדי ייחוס ולא ידעו אמיתת ייחוסין הרי אלו יורשין בעדות זו יעקוב שמת והניח ראובן ושמעון ולא הוחזק לו בן אלא שניהם תפס ראובן לוי מן השוק ואמר גם זה אחינו הוא ושמעון אומר איני יודע הרי שמעון נוטל חצי הממון וראובן שליש שהרי הודה שהם שלושה אחין ולוי נוטל שתות מת לוי יחזור השתות לראובן נפלו ללוי נכסים מאחרים יחלקו אותן ראובן ושמעון שהרי ראובן מודה לשמעון שלוי זה אחיהן