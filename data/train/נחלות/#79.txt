או עד שימות ויתבעו היורשין והקרקעות מי שהניחו שכן אין לוקחין ממנו שכר ושדה או כרם שהיה בהן אריס יישארו כשהניחן עד שיבוא ושדה או כרם שהניחם בורים יישארו בורים שהרי הוא ברצונו איבד ממונו ואבידה לדעת אין אנו מצווין להחזירה שמעו בו שמת הרי בית דין מוציאין כל המיטלטלין ומניחין אותן אצל נאמן על פיהן ומורידין הקרוב לשדות ולכרמים ויהיה בהן כאריס עד שתבוא ראיה ברורה שמת או עד שיבוא כשמורידין הקרוב לנכסי השבוי או הבורח או לנכסי היוצא לדעת ששמעו בו שמת לא יורידו קטן שמא יפסיד הנכסים ואין מורידין קרוב לנכסי קטן שמא יטעון ויאמר זה חלקי