לא תיקנו חכמים להן נישואין בעל שמתה אשתו ואחר כך מת אביה או אחיה או אחד מן המורישין אותה אין הבעל יורש אותן אלא יירש אותן זרעה אם היה לה זרע או תחזור הירושה למשפחת בית אביה שאין הבעל יורש נכסים הראויין לבוא לאחר מכאן אלא הנכסים שכבר באו לרשותה קודם שתמות וכן אין הבעל יורש את אשתו והוא בקבר כשאר היורשין של משפחת האב כיצד בעל שמת ואחר כך מתה אשתו אין אומרין הואיל והבעל היה קודם לכל אדם בירושתה כך יורשי הבעל יקדמו לשאר יורשי האישה אלא יורשי האישה ממשפחת בית אביה הם היורשים אותה אם מתה אחר