ונטל חלקו של אחד מהן אפילו נטל זה קרקע וזה כספים בטלה מחלוקת וחוזרין וחולקין השאר בשווה מי שציווה בשעת מיתתו שייתנו לפלוני דקל או שדה מנכסיו וחלקו האחין ולא נתנו לו כלום הרי המחלוקת בטילה וכיצד עושין נותנין מה שציווה מורישן ואחר כך חוזרין וחולקין כתחילה האחין שחלקו שמין מה שעליהן אבל מה שעל בניהן ובנותיהן שקנו להן מתפוסת הבית אין שמין וכן מה שעל נשותיהן שכבר זכו בהן לעצמן במה דברים אמורים בבגדי חול אבל בבגדי שבת ומועד שמין מה שעליהן מי שהניח יתומים מקצתן גדולים ומקצתן קטנים ורצו לחלוק בנכסי אביהן כדי שייטלו הגדולים חלקן מעמידין בית