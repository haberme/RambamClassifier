כל הנותן נכסיו לאחרים והניח את היורשין אף על פי שאין היורשין נוהגין בו כשורה אין רוח חכמים נוחה הימנו וזכו האחרים בכל מה שנתן להן ומידת חסידות היא שלא יעיד אדם חסיד בצוואה שמעבירין בה הירושה מן היורש אפילו מבן שאינו נוהג כשורה לאחיו שהוא חכם ונוהג כשורה ישראל שנשתמד יורש את קרוביו הישראליים כשהיה ואם ראו בית דין לאבד את ממונו ולקונסו שלא יירש כדי שלא לחזק ידי רשעים הרשות בידן ואם יש לו בנים בישראל תינתן ירושת אביהן המשומד להן וכן המנהג תמיד במערב ציוו חכמים שלא ישנה אדם בן בין הבנים בחייו אפילו בדבר מועט שלא