ציצין המעכבין חוזר ועל ציצין שאינן מעכבין אינו חוזר מל ולא פרע את המילה כאילו לא מל קטן שבשרו רך ומדולדל או שהיה בעל בשר עד שייראה כאילו אינו מהול רואין אותו בעת שיתקשה אם נראה שהוא נימול אינו צריך כלום וצריך לתקן הבשר מכאן ומכאן מפני מראית העין ואם בעת שיתקשה לא ייראה שהוא נימול חוזרין וקוצצין מן הבשר המדולדל מכאן ומכאן עד שתיראה העטרה גלויה בשעת קישוי ודבר זה מדברי סופרים אבל מן התורה אף על פי שהוא נראה כערל הואיל ומל אינו צריך למול פעם שנייה עושין כל צורכי מילה בשבת מולין ופורעין ומוצצין וחוזר על ציצין