ביום ספק בלילה מונין מן הלילה ונימול בתשיעי שהוא ספק שמיני ואם נולד ערב שבת בין השמשות אינו דוחה את השבת אלא נימול באחד בשבת שאין דוחין את השבת מספק מי שנולד בחודש השמיני אם היה שלם בשיערו ובציפורניו הרי זה ולד שלם ובן שבעה הוא אלא שנשתהה ומותר לטלטלו בשבת ואינו כאבן ומולין אותו בשבת אבל אם נולד ושיערו לקוי ואין ציפורניו שלמין בברייתן הרי זה בן שמונה ודאי שלא היה ראוי להיוולד אלא בתשעה ויצא קודם שייגמר ולפיכך הוא חשוב כאבן ואסור לטלטלו ואף על פי כן אם שהה שלושים יום הרי הוא ולד של קיימה והרי הוא