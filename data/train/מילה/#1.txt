ביטל מצות עשה ואינו חייב כרת שאין הכרת תלוי אלא בערל עצמו ובית דין מצווין למול את אותו הבן או העבד בזמנו ולא יניחו ערל לא בישראל ולא בעבדיהם אין מולין בנו של אדם שלא מדעתו אלא אם כן עבר ונמנע למולו שבית דין מלין אותו בעל כורחו נתעלם מבית דין ולא מלו אותו כשיגדיל הוא חייב למול את עצמו וכל יום ויום שיעבור עליו משיגדיל ולא ימול את עצמו הרי הוא מבטל מצות עשה אבל אינו חייב כרת עד שימות והוא ערל במזיד אחד עבד שנולד ברשות ישראל ואחד עבד הנלקח מן הגויים הכול חייב הרב למולן אלא שיליד