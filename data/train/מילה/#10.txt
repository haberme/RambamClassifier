פי שנימול לשמונה אינו דוחה את השבת קטן שנולד כשהוא מהול ומי שנולד בחודש השמיני לעיבורו קודם שתיגמר ברייתו שהוא כנפל מפני שאינו חי ויוצא דופן ואנדרוגינוס ומי שיש לו שתי ערלות אינן דוחין את השבת אלא נימולין הן באחד בשבת שהוא יום תשיעי שלהן מי שנולד בין השמשות ספק ביום ספק בלילה מונין מן הלילה ונימול בתשיעי שהוא ספק שמיני ואם נולד ערב שבת בין השמשות אינו דוחה את השבת אלא נימול באחד בשבת שאין דוחין את השבת מספק מי שנולד בחודש השמיני אם היה שלם בשיערו ובציפורניו הרי זה ולד שלם ובן שבעה הוא אלא שנשתהה ומותר לטלטלו