המשקין שבתוכו שהרי נטמאו ומפני מה אמרו המערה מצונן לחמין חיבור לפי שענן החמין עולה כתימרות עשן ומתערב בניצוק ובמים שבכלי העליון ומטמא הכול שהענן העולה מן החמין משקין הוא חשוב לפיכך האישה שהיו ידיה טהורות והגיסה בקדירה טמאה והזיעו ידיה מהבל הקדירה נטמאו ידיה כאילו נגעה במשקה שבקדירה וכן אם היו ידיה טמאות והגיסה בקדירה והזיעו ידיה נטמא כל מה שבקדירה כאילו נגעה במשקה שבקדירה דבש הזיפים ודבש הצפחת הניצוק שלהן חיבור ואפילו היה מערה מצונן לצונן מפני שיש להן ריר והרי הן נמשכין כדבק לפיכך כל האוכלין אין הניצוק שלהן חיבור ואפילו היו עבים הרבה כגון הגריסין והחלב