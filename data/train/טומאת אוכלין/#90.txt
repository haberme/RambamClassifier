ונגע במקצתו לא פסל אלא מקום מגעו מפני שהוא רוצה בפיזורו ושאר כל הנידוכין שדרכן לדוכן במשקין כגון השום בשמן אם דכן שלא במשקין וקיבצן אף על פי שהן גוש בקערה ונגע בהן לא פסל אלא מקום מגעו שהרי הן כעיגול של דבילה שאם נטמא מקצתו לא נטמא כולו עיסה שקרא שם חלתה בצפונה או בדרומה וכן קישות שקרא שם תרומתה בצפונה או בדרומה הרי זה חיבור ואם נגע טבול יום במקצת העיסה נפסלה ניטלה חלתה מתוכה וחזרה לתוכה אינה חיבור עיסה שנדמעה או שנתחמצה בשאור של תרומה אינה נפסלת בטבול יום עיסה שהוכשרה במשקין ונילושה במי פירות ונגע בה