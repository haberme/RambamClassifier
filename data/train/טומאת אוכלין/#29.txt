טומאה עד שיחשב עליהן אחר שייתלשו שמחשבת חיבור אינה מחשבה ועולשין שליקטן לבהמתו והדיחן ונמלך עליהן לאדם צריכות הכשר שני אחר המחשבה וכן כל כיוצא בהן האלל אם חישב עליו לאכילה מקבל טומאת אוכלין ואם לא חישב עליו הרי הוא כעץ ואינו מקבל טומאה וכן העצמות המחוברין בבשר והגידים והמקומות הרכים מן הקרניים ומן הטלפיים והכנפיים והנוצה והמקומות הרכים מן הציפורניים ומן החרטום המובלעין בבשר צריכין מחשבה והכשר ואלו שאין צריכין לא מחשבה ולא הכשר נבלת בהמה טהורה בכל מקום ונבלת העוף הטהור וחלב בהמה טמאה בכרכים אין אחד מאלו צריך מחשבה לפי שהן מיוחדין למאכל אדם ואינן צריכין הכשר