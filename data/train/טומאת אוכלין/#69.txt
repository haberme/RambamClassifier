והקטנייות אינו מצטרף עד שיקבצם ויעשה אותן גוש אחד היו גושים הרבה זה בצד זה ונגע אב הטומאה באחד מהן הרי הוא ראשון והגוש שבצידו שני והגוש שבצד השני שלישי ושבצד השלישי רביעי כיכר של תרומה שהייתה ראשון לטומאה והשיך לה אחרות כולן ראשון פירשה היא ראשון וכולן שנייות הייתה שנייה והשיך לה אחרות כולן שנייות פירשה היא שנייה וכולן שלישייות הייתה שלישית והשיך לה אחרות היא שלישית וכולן טהורות בין שפירשו בין שלא פירשו כיכרות של תרומה נושכות זו בזו נטמאת אחת מהן בשרץ כולן ראשון ואף על פי שפירשו אחר מכאן נטמאת אחת מהן במשקין טמאין כולן שנייות