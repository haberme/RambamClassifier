עד שישיק המקוה לכולן מצד אחד כמו שביארנו וכן הקטפרס שיש עליו משקה טופח אינו מחברן לשאר המשקין שבמדרון לא לטומאה ולא לטהרה אבל המשקין שבאשבורן כולן חיבור לטומאה ולטהרה עריבה שהיא קטפרס ועליה משקה טופח ושלוש חתיכות אוכלין טמאים בכביצה מונחין עליה זו למטה מזו אינן מצטרפות היו שתיים הרי אלו מצטרפות ואם היה תחתיהן משקה עומד אפילו כעין החרדל הרי זה מצרף את כולן כבר ביארנו שטבול יום אינו מטמא חולין כלל אבל פוסל אוכלי תרומה ומשקה תרומה ועושה הכול שלישי וכן אם נגע באוכלי קודש או משקה קודש פסלן ועשה אותן רביעי יש דברים שאינן חיבור בטבול