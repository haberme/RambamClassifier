במשקין טמאין נטמאו כשהן קופאין ונימוחו ונעשו משקה אם היו כביצה מכוון הרי המשקה טהור היו יותר מכביצה המשקה טמא שכשנימוחה טיפה ראשונה נטמאת בכביצה אוכל טמא שנימוחה ממנו ואותה הטיפה תטמא כל המשקין שנימוחו אחריה וכן טמא מת שסחט זיתים וענבים שהוכשרו אם היו כביצה מכוון הרי המשקין היוצאין מהן טהורין ובלבד שלא ייגע במקום המשקה שהמשקה כמופקד באוכל וכאילו הוא גוף אחד היו אותן זיתים וענבים יתר מכביצה הרי המשקין היוצאין מהן טמאין שכיון שיצאת טיפה ראשונה נטמאת בכביצה וטימאה כל המשקין ואם היה הסוחט זב וזבה וכיוצא בהן אפילו סחט גרגר יחידי שלא הוכשר ולא נגע במשקה