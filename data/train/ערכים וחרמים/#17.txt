ונותן ממין שפירש ועד היכן היא היד לעניין זה עד האציל והרגל עד הארכובה לפי שבנדרים הולכין אחר לשון בני אדם האומר קומתי עליי כסף או זהב נותן שרביט שאינו נכפף מלוא קומתו ממין שפירש אמר מלוא קומתי עליי נותן אפילו שרביט הנכפף ממין שפירש האומר משקלי עליי ולא פירש מאיזה מין אם היה עשיר ביותר ונתכוון למתנה מרובה נותן משקלו זהב והוא הדין באומר משקל ידי או רגלי או קומתי עליי ולא פירש מאיזה מין נותן זהב ואם אינו מופלג בעשירות נותן משקלו או משקל ידו מדברים שדרכן להישקל באותו מקום אפילו פירות וכן נותן שרביט מלוא קומתו אפילו