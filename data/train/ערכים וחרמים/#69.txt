הקטורת המקדיש בהמה תמימה למזבח ונפל בה מום ונפסלה הרי זו נערכת ונפדית ועל זה נאמר ואם כל בהמה טמאה אשר לא יקריבו ממנה קרבן לה' והעמיד את הבהמה לפני הכוהן ויקרא כזיא ויביא בדמיה קרבן אחר כמותה כל המקדיש בהמה בחיים בין טמאה בין טהורה בין קודשי בדק הבית בין קודשי מזבח שנפל בהן מום או תמימה הראויה ליקרב כמו שנתבאר הרי זו צריכה העמדה בדין שנאמר והעמיד את הבהמה ויקרא כזיא לפיכך אם מתה הבהמה קודם שתיערך ותיפדה אין פודין אותה אחר שמתה אלא תיקבר אבל אם הקדיש שחוטה או נבילה לבדק הבית הרי זו תיפדה כשאר מיטלטלין