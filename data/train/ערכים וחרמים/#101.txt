או שהמיר בקודשי מזבח שנפל מום בהן כשהוא פודה את השנייה שחילל עליה או את התמורה לעצמו אינו מוסיף חומש המפריש אשם להתכפר בו ונפל בו מום והוסיף עליו חומש וחיללו על בהמה אחרת ונתכפר באשם אחר וניתקה הבהמה שחילל עליה לרעייה כמו שיתבאר במקומו הרי היא ספק אם מוסיף עליה חומש הואיל והיא קרבן עולה והרי היא גוף אחר וקדושה אחרת או אינו מוסיף עליה חומש מפני שהיא באה מכוח הקדש הראשון שכבר הוסיף עליו חומש קודשי בדק הבית אין עושין תמורה שלא דנה תורה בתמורה אלא בקודשי מזבח כיצד היו לפניו בהמת חולין ובהמת קודשי בדק הבית ואמר