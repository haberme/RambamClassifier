שחייבי דמים הרי פירשו נדרן והרי הן כמי שאמר מנה עליי הקדש שהוא חייב ליתן מנה גמור האומר הרי עליי ערך סתם ולא פירש אינו כמפרש שלושה שקלים אלא נידון בהישג יד כשאר המעריכין האומר ערכי עליי וחזר ואמר ערכי עליי והיו בידו עשר סלעים ונתן תשע לשנייה וסלע לראשונה יצא ידי שתיהן שהערכים לא כחובות הן שאף על פי שכל מה שבידו משועבד לראשונה הקדש מאוחר מה שגבה גבה אבל אם נתן תשע לראשונה ואחת לשנייה ידי שנייה יצא שהרי כשנתן הסלע לא נשאר בידו כלום והרי אין ידו משגת וידי הראשונה לא יצא שהרי כל מה שבידו משועבד