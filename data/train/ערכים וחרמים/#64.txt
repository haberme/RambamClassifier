דבר הראוי למזבח אינו יוצא מידי המזבח לעולם ומניין שאסור להקדיש תמימים לבדק הבית שנאמר ושור ושה שרוע וקלוט נדבה תעשה אותו ויקרא כבכג מפי השמועה למדו נדבה לבדק הבית וכן הדברים מראין שאינה אלא קדושת דמים שאין מקריבין בעל מום למזבח ונאמר אותו אותו אתה עושה נדבה לבדק הבית ואין אתה עושה תמימים נדבה לבדק הבית ולאו הבא מכלל עשה הרי הוא כעשה המקדיש את בהמתו סתם או שהקדיש את נכסיו סתם רואין כל בהמה תמימה הראויה להקריב על גבי המזבח הזכרים יימכרו לצריכי עולות ויקריבו אותן עולות והנקבות יימכרו לצריכי שלמים ויקריבו אותן שלמים והדמים ייפלו לבדק הבית