כבר קנה בנתינת הכסף ומושך את שלו וזכה ההקדש במאתיים פדהו במנה ונתן הדמים ולא הספיק למושכו עד שעמד במאתיים מה שפדה פדוי ואינו נותן אלא המנה שכבר נתן ואין אומרין כאן לא יהיה כוח הדיוט חמור מכוח הקדש שאפילו ההדיוט אינו יכול לחזור בו עד שיקבל מי שפרע כמו שיתבאר במקומו ואין ההקדש ראוי לקבל מי שפרע המקדיש כל נכסיו והייתה עליו כתובת אישה או שטרי בעלי חובות אין האישה יכולה לגבות כתובתה מן ההקדש ולא בעל חוב את חובו שההקדש מפקיע השיעבוד שקדם אבל כשימכור ההקדש הקרקע שלו ותצא השדה לחולין יש לבעל חוב ולאישה לגבות מן הפודה