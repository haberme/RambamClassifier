תשעים על מנת כך פודה אותה הרוצה לפדותה אבל אם היה החוב שניים בדמי השדה כגון שהייתה שווה מאה ויש עליו חוב וכתובת אישה מאתיים אין פודין אותה על מנת ליתן החוב או הכתובה אלא פודין אותה סתם שאם התנו ליתן אינה נפדית כלל וכן אינו נאמן לומר אחר שהקדיש מנה לפלוני חוב עליי או כלי זה של פלוני הוא שמא יעשו קנוניה על ההקדש ואפילו היה שטר ביד בעל חוב אינו גובה על פי זה אלא כדרך שגובין כל בעלי חובות כמו שביארנו במה דברים אמורים בבריא אבל חולה שהקדיש כל נכסיו ואמר בשעה שהקדיש מנה לפלוני בידי נאמן