הכול מנכסיו הערכים הקצובין לפי השנים הן שני הנערך לא שני המעריך כיצד בן עשרים שאמר לבן שישים ערכך עליי נותן ערך בן שישים ובן שישים שאמר לבן עשרים ערכך עליי נותן ערך בן עשרים וכן כל כיוצא בזה וצריך בערכים שיהיה פיו וליבו שווין כשאר הנדרים ונשאלין על הערכים ועל הדמים כדרך שנשאלין על שאר נדרים והקדשות האומר ערך אלו כולם עליי נותן ערך כולן כל אחד ואחד לפי שניו ואם היה עני נותן על ידי כולן ערך עני ואם היה עשיר נותן על ידי כולן ערך עשיר אמר הרי עליי ערך ולא פירש ערך מי אלא ערך סתם