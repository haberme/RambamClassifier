אבר שהנשמה תלויה בו הרי זה חייב בדמי כולו שכל הקדש בדק הבית קדושת דמים היא האומר ערכי עליי למזבח מביא בערכו קרבן ואם אין ידו משגת לערך שלם הרי הדבר ספק אם נידון בהישג יד הואיל והוציאו בלשון ערך או אינו נידון בהישג יד הואיל ולמזבח נדר וכן המקדיש שדה אחוזתו למזבח הרי זו נפדית והדמים יביאו בהן עולות למזבח ויש בדבר ספק אם פודין אותה בערך הקצוב בה או פודין אותה בשווייה הואיל ולמזבח הקדיש דנין בכל אלו וכיוצא בהן להחמיר אחד האומר הרי זה הקדש לבדק הבית או חרם לבדק הבית או חרם לשמיים וכן בכל נכסיו