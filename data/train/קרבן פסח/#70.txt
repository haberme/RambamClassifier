אחר שחיטתו ואוכלין פסחיהן לערב ואין שוחטין עליהן עד שימסרו קרבנותיהן לבית דין שמא יפשעו ולא יקריבו אותם טמא מת שחל שביעי שלו להיות בשבת אין מזין עליו אלא למחר ואפילו חל שביעי שלו להיות בשלושה עשר בניסן והוא שבת יידחה ליום ארבעה עשר ומזין עליו ואין שוחטין עליו כמו שביארנו אלא יידחה לפסח שני והלוא איסור הזיה בשבת משום שבות והפסח בכרת והיאך יעמידו דבריהם במקום כרת מפני שביום שהוא אסור בהזיה משום שבות אינו זמן הקרבן שחייבין עליו כרת לפיכך העמידו דבריהן במקומן אף על פי שהדבר גורם לעתיד לבוא לעמוד במקום כרת ישראל ערל שמל בערב הפסח