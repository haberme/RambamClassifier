טבלתי ואכלתי לערב והלוא גזירה זו מדבריהם והפסח בכרת והיאך העמידו דבריהם במקום כרת ביום הקרבן שהוא יום ארבעה עשר מפני שאין הגר מתחייב במצוות עד שיימול ויטבול ואינו טובל עד שירפא מן המילה כמו שביארנו בעניין הגירות לפיכך העמידו דבריהם במקום זה שהרי זה המל יש לו שלא לטבול עד שיבריא ולא יבוא לידי חיוב כלל האונן ראוי לאכול הפסח לערב מפני שאנינות לילה מדבריהם לא העמידו דבריהם בדבר זה במקום כרת אלא שוחטין עליו וטובל ואחר כך אוכל כדי שיפרוש מאנינותו ולא יסיח דעתו במה דברים אמורים שמת לו המת אחר חצות שכבר נתחייב בקרבן פסח אבל אם