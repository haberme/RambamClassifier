אבל אם הקדישו לא יביא סכין עליו מפני שהוא עובד בקודשים ומפני מה התירו להקדיש פסחו בשבת הואיל וקבוע לו זמן מותר להקדישו בשבת וכן מקדיש אדם חגיגתו ביום טוב ואינו חושש השוחט את הפסח ונמצא בעל מום או טריפה הרי זה שוחט אחר בין בחול בין בשבת אפילו מאה זה אחר זה שוחט והולך עד שיכשר אחד או עד שתחשך ויידחה לשני שהרי אנוס הוא אין שוחטין את הפסח אלא למנוייו שנאמר תכוסו על השה שמות יבד מלמד שהן מתמנין עליו כשהוא חי ואלו המתמנין על הפסח הן הנקראין בני חבורה ויחיד ששחט את הפסח לעצמו כשר והוא שיהיה