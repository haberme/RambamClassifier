כולם ייצאו לבית השריפה ואם נתערבו קודם זריקת דמן חייבין בפסח שני נתערבו אחר זריקה פטורין מלעשות פסח שני שאם הקריבו פסח שני נמצא זה שהקריב בראשון קרבן כשר מביא חולין לעזרה ואם נמנו כולם על פסח אחד נמצא נשחט שלא למחוייב וזה כמי שנשחט שלא למנוייו ואם התנה כל אחד מהן ואמר אם אינו פסח יהיה שלמים דם הפסח בשפיכה ודם השלמים בזריקה והניתנין בזריקה לא ייתן אותן בשפיכה לכתחילה לפיכך פטורין מפסח שני בשר הפסח שנטמא ונודע לו קודם זריקה אף על פי שהאימורין טהורין לא יזרוק את הדם שאין הפסח בא אלא לאכילה ואם זרק לא הורצה