ליקוט עצמות הרי הוא כיום הקבורה לפיכך מי שליקטו לו עצמות מתו ביום ארבעה עשר או ששמע שמת לו מת שוחטין עליו וטובל ואוכל בקודשים לערב מי שהוא חופר בגל לבקש על המת אין שוחטין עליו שמא ימצא המת שם בגל והרי היה טמא בשעת שחיטה שחטו עליו ולא נמצא שם מת הרי זה אוכל לערב נמצא שם מת אחר שנזרק הדם אם נודע לו בוודאי שהיה טמא בשעת זריקת הדם כגון שהיה גל עגול הרי זה חייב בפסח שני ואם ספק הדבר ושמא לא היה עומד על הטומאה בשעת זריקה ולא נטמא אלא אחר זריקה הרי זה פטור מפסח