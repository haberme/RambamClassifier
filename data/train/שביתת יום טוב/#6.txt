שאפשר לה ליעשות מערב יום טוב ולא יהיה בה הפסד ולא חסרון אם נעשת מבערב אסרו חכמים לעשות אותה ביום טוב אף על פי שהיא לצורך אכילה ולמה אסרו דבר זה גזירה שמא יניח אדם מלאכות שאפשר לעשותן מבערב ליום טוב ונמצא יום טוב כולו הולך בעשיית אותן מלאכות ויימנע משמחת יום טוב ולא יהיה לו פנאי לאכול ולשתות ומזה הטעם עצמו לא אסרו ההוצאה ביום טוב ואף על פי שכל הוצאה היא מלאכה שאפשר לעשותה מערב יום טוב ולמה לא אסרוה כדי להרבות בשמחת יום טוב ויוליך ויביא כל מה שירצה וישלים חפציו ולא יהיה כמי שידיו אסורות אבל