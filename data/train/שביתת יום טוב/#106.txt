ומבשלין ביום טוב מה שהוא אוכל למחר בשבת ואיסור זה מדברי סופרים כדי שלא יבוא לבשל ביום טוב לחול שקל וחומר הוא לשבת אינו מבשל כל שכן לחול לפיכך אם עשה תבשיל מערב יום טוב שיהיה סומך עליו ומבשל ואופה ביום טוב לשבת הרי זה מותר ותבשיל זה שסומך עליו הוא הנקרא עירובי תבשילין ולמה נקרא עירוב שכשם שהעירוב שעושין בחצרות ובמבואות ערב שבת משום היכר כדי שלא יעלה על דעתם שמותר להוציא מרשות לרשות בשבת כך זה התבשיל משום היכר וזיכרון כדי שלא ידמו ויחשבו שמותר לאפות ביום טוב מה שאינו נאכל בו ולפיכך נקרא תבשיל זה עירובי תבשילין