ואין צריך לומר חלה וזרוע ולחיים וקיבה שמוליכן לכוהן ביום טוב וגבאי צדקה גובין מן החצרות ביום טוב ולא יהיו מכריזין כדרך שמכריזין בחול אלא גובין בצנעה ונותנין לתוך חיקן ומחלקין לכל שכונה ושכונה בפני עצמה אף על פי שהותרה הוצאה ביום טוב אפילו שלא לצורך לא יישא משאות גדולות כדרך שהוא עושה בחול אלא צריך לשנות ואם אי אפשר לשנות מותר כיצד המביא כדי יין ממקום למקום לא יביאם בסל ובקופה אבל מביא הוא על כתפו או לפניו המוליך את התבן לא יפשיל את הקופה לאחוריו אבל מוליכה בידו וכן משאות שדרכן לישא אותן במוט יישא אותן על גבו