והשלהבת כרגלי מי שהיא בידו לפיכך המדליק נר או עץ מחברו מוליכו לכל מקום שהוא הולך השואל כלי מחברו מערב יום טוב אף על פי שלא נתנו לו אלא ביום טוב הרי הוא כרגלי השואל שאלו ממנו ביום טוב אף על פי שדרכו תמיד לשאול ממנו כלי בכל יום טוב הרי הוא כרגלי המשאיל שניים ששאלו חלוק אחד האחד שאלו ממנו שייתנו לו שחרית והשני שאלו ממנו שייתנו לו ערבית הרי כלי זה כרגלי שני השואלים ואינם מוליכים אותו אלא למקום ששניהם יכולין להלך בו כיצד הרי שעירב הראשון בריחוק אלף אמה ממקום החלוק למזרח ועירב השני בריחוק חמש מאות