צריך ובלבד שלא ידוש בפרות שכל דבר שאין בו הפסד צריך לשנות וכן כל כיוצא בזה כבשים שהוא יכול לאכול מהן במועד כובשן ושאינן ראויין אלא לאחר המועד אסור לכובשן וצד אדם דגים כל שיכול לצוד ומולח הכול במועד שהרי אפשר שיאכל מהן במועד אם יסחוט אותן בידו פעמים רבות עד שיתרככו מטילין שיכר במועד לצורך המועד ושלא לצורך המועד אסור אחד שיכר תמרים ואחד שיכר שעורים אף על פי שיש לו ישן מערים ושותה מן החדש שאין הערמה זו ניכרת לרואה וכן כל כיוצא בזה כל מלאכות שהן לצורך המועד כשעושין אותן אומניהן עושין בצנעה כיצד הציידים והטוחנין והבוצרין