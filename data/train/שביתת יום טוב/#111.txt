וכל שזוכה בעירובי שבת זוכה בעירובי תבשילין וכל שאינו זוכה באותו עירוב אינו זוכה בזה ואינו צריך להודיע לאלו שזיכה להן מערב יום טוב אבל הן צריכין לידע שכבר זיכה להן אחר ועירב להן ואחר כך יסמכו עליו ויבשלו ויאפו אף על פי שלא ידעו אלא ביום טוב הרי אלו מותרין ויש לו לאדם לערב על כל העיר ועל כל הקרוב אליה בתוך התחום ולמחר מכריז ואומר כל מי שלא הניח עירובי תבשילין יסמוך על עירוביי המניח עירובי תבשילין חייב לברך אשר קידשנו במצוותיו וציוונו על מצות עירוב ואומר בעירוב זה יותר לי לאפות ולבשל מיום טוב שלמחר לשבת ואם