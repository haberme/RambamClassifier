עירובי תבשילין שיעורו אין פחות מכזית בין לאחד בין לאלפים ואין עושין עירוב זה לא בפת ולא בריפות וכיוצא בהן אלא בתבשיל שהוא פרפרת כגון בשר ודגים וביצים וכיוצא בהן ואפילו עדשים שבשולי קדירה ואפילו שמנונית שעל גבי הסכין שחותכין בה הצלי גורדו אם יש בו כזית סומך עליו משום עירובי תבשילין תבשיל שאמרו לעניין עירוב זה אפילו צלי או שלוק אפילו כבוש או מעושן אפילו דגים קטנים שהדיחן בחמין והדחתן היא בישולן לאכילה הרי הוא סומך עליהן וצריך שיהיה עירוב זה מצוי עד שיאפה כל שהוא צריך לאפות ויבשל כל שהוא צריך לבשל ויחם חמין כל שהוא צריך ואם