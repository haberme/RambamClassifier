כיצד משקין בית השלהין במועד אבל לא בית המשקה שאם לא ישקה בית השלהין והיא הארץ הצמאה ייפסדו כל האילנות שבה וכשהוא משקה אותה לא ידלה וישקה מן הבריכה או ממי הגשמים מפני שהוא טורח גדול אבל משקה הוא מן המעיין בין שהיה בין שיצא כתחילה ממשיכו ומשקה בו וכן כל כיוצא בזה הופך אדם את זיתיו במועד וטוחן אותן ודורך אותן וממלא החבייות וגף אותן כדרך שהוא עושה בחול שכל שיש בו הפסד אם לא נעשה עושהו כדרכו ואינו צריך שינוי וכן מכניס אדם פירותיו מפני הגנבים ובלבד שיכניסם בצנעה ושולה פשתנו מן המשרה בשביל שלא תאבד וכן כרם