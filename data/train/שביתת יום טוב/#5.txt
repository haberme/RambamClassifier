ביום טוב להוציא קטן או ספר תורה או מפתח וכיוצא באלו מרשות לרשות וכן מותר להבעיר אף על פי שאינו לצורך אכילה ושאר מלאכות כל שיש בו צורך אכילה מותר כגון שחיטה ואפייה ולישה וכיוצא בהן וכל שאין בהן צורך אכילה אסור כגון אריגה וכתיבה ובניין וכיוצא בהן כל מלאכה שאפשר לה ליעשות מערב יום טוב ולא יהיה בה הפסד ולא חסרון אם נעשת מבערב אסרו חכמים לעשות אותה ביום טוב אף על פי שהיא לצורך אכילה ולמה אסרו דבר זה גזירה שמא יניח אדם מלאכות שאפשר לעשותן מבערב ליום טוב ונמצא יום טוב כולו הולך בעשיית אותן מלאכות ויימנע