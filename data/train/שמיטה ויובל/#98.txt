האילן אלא אם כן פוסק עימו על מנת שאין לו באילן ומשאילו סאה למדוד בה אף על פי שהוא יודע שיש לו גורן שהרי אפשר שימדוד בה בתוך ביתו ופורט לו מעות אף על פי שהוא יודע שיש לו פועלים וכולן בפירוש אסורים וכן משאלת אישה לחברתה החשודה על השביעית נפה וכברה ריחיים ותנור אבל לא תבור ולא תטחון עימה מחזקין ידי גויים בשביעית בדברים בלבד כגון שראהו חורש או זורע אומר לו תתחזק או תצליח וכיוצא בדברים אלו מפני שאינם מצווין על שביתת הארץ אבל לא יסעדנו ביד ומותר לרדות עימהן הפירות וחוכרין מהן נירין לפי שאינן בני חיוב