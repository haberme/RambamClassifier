שביעית בארץ מדבריהם וכן השמטת כספים בכל מקום מדבריהם כמו שביארנו מצות עשה לתקוע בשופר בעשירי לתשרי בשנת היובל ומצוה זו מסורה לבית דין תחילה וכל יחיד ויחיד חייב לתקוע שנאמר תעבירו שופר ויקרא כהט ותוקעין בשופר תשע כדרך שתוקעין בראש השנה ומעבירין שופר בכל גבול ישראל ובראש השנה שחל להיות בשבת לא היו תוקעין אלא בבית דין שקידשו בו את החודש ואין כל יחיד ויחיד תוקע אלא בפני בית דין מראש השנה ועד יום הכיפורים לא היו עבדים נפטרים לבתיהן ולא משתעבדין לאדוניהן ולא השדות חוזרות לבעליהן אלא עבדים אוכלים ושותים ושמחים ועטרותיהם בראשיהם כיון שהגיע יום הכיפורים תקעו