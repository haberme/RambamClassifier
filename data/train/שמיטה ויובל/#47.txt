ראש השנה הרי אלו מפירות שישית פחות מכאן הרי הם כספיחי שביעית הדלועין שקיימן לזרע אם הקשו לפני ראש השנה ונפסלו מלאכול אדם מותר לקיימן בשביעית שהן מפירות שישית ואם לא הקשו אסורין כספיחי שביעית וכן הירקות כולן שהקשו לפני ראש השנה מותר לקיימן בשביעית ואם היו רכים אסור לקיימן משום ספיחים ואין מחייבין אותו לשרש את הלוף אלא מניחו בארץ כמות שהוא אם צמח למוצאי שביעית מותר ואין מחייבין אותו לשרש את הקונדס אלא גוזז בעלין ואם צמח למוצאי שביעית מותר לוף של ערב שביעית וכן בצלים הקיצונים ופואה שנגמרו לפני שביעית מותר לעקור אותן בשביעית בקרדומות של מתכת