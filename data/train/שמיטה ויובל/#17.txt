יוסיף לא יוציא אדם זבלים מחצרו וייתן בתוך שדהו בשביעית מפני שנראה כמזבל כדי שתהיה יפה לזריעה ואם הוציא והעמיד ממנו אשפה מותר ולא יעשה אשפה בתוך שדהו עד שיעבור הזמן שמזבלין בו לעבודת הארץ והוא משיקשור המתיק ולא יעשה אשפה פחותה ממאה וחמישים סאה של זבל כדי שתהיה ניכרת שהיא אשפה ואם ירצה להוסיף מוסיף היה לו דבר מועט מוסיף עליו והולך ולא יעשה בכל בית סאה יתר משלוש אשפתות והרוצה לעשות כל שדהו שלוש שלוש אשפתות לתוך בית סאה עושה והרוצה לעשות זבלו אוצר עושה היה מעמיד הזבל על הסלע או שהעמיק בארץ שלושה טפחים והערים הזבל או