והיא הביאה השנייה ומשנה זו התחילו למנות מניין אחר ועשו שנת שלוש עשרה לבניין בית שני שמיטה ומנו שבע שמיטות וקידשו שנת חמישים אף על פי שלא היה שם יובל בבית שני מונין היו אותו כדי לקדש שמיטות נמצאת למד שהשנה שחרב בה הבית באחרונה שתחילתה מתשרי שאחר החורבן בשני חודשים שהרי מתשרי הוא המניין לשמיטים וליובלות אותה השנה מוצאי שביעית הייתה ושנת חמש עשרה מן היובל התשיעי הייתה ולפי חשבון זה שנה זו שהיא שנת אלף ומאה ושבע לחורבן שהיא שנת שבע ושמונים ואלף וארבע מאות למניין שטרות שהיא שנת שש ושלושים ותשע מאות וארבעת אלפים ליצירה היא שנת