כיצד מוכר הוא לו המגל והעגלה וכל כליה שאם יקצור בו מעט ויביא על העגלה מעט הרי זה מותר ואם יקצור כדרך הקוצרין או יביא כל פירות שדהו אסור ומותר למכור סתם למי שאינו חשוד אפילו דבר שמלאכתו מיוחדת למלאכה האסורה בשביעית שהרי אפשר שקנה בשביעית לעשות בו מלאכה לאחר שביעית היוצר מוכר חמש כדי שמן וחמש עשרה כדי יין ומותר למכור לגוי יתר מזה ואינו חושש שמא ימכור לישראל ומוכר כדים רבות לישראל החשוד בחוצה לארץ ואינו חושש שמא יביא לארץ ומוכר לחשוד פרה חורשת שהרי אפשר לשוחטה ומוכר לו שדהו שהרי אפשר שיובירה אבל לא ימכור לו שדה