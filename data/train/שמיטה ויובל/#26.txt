וכל אבן שיכול לפשוט את ידו וליטלה והוא עומד על שפת הגיא הרי זו תינטל אבני כתף והם הניטלות שתיים שלוש על הכתף מותר להביאן מכל מקום בין משדה חברו בין משדהו וכן הקבלן מביא מכל מקום ואפילו אבנים קטנות בין משדה שקיבלה בין משדה שלא קיבלה פרצה שהיא סוגה בעפר אם אינה מכשלת את הרבים אסור לבנותה ואם הייתה מכשלת את הרבים או שלא הייתה סוגה בעפר אלא פתוחה לרשות הרבים הרי זה מותר לבנותה אסור לו לבנות גדר בשביעית בין שדהו לשדה חברו אבל בונה גדר בינו לבין רשות הרבים ומותר להעמיק עד הסלע ומוציא את העפר וצוברו