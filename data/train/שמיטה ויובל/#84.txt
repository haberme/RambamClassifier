הגינות והפרדסים שהן הפקר אף על פי שעדיין יש ענבים בגפנים שבתוך החצרות אינו אוכל מן הצימוקין מפני ענבים אלו שבחצר לפי שאינן מצויין לחיה אבל אם יש שם ענבים קשים ביותר שאינן נגמרין אלא בסוף השנה הרי זה אוכל מן הצימוקין בשבילן וכן כל כיוצא בזה אילן שהוא עושה פירות שתי פעמים בשנה והיה לו מפירותיו הראשונות הרי זה אוכל מהן כל זמן שפירות שנייות מצויות בשדה שהרי מאותו המין בשדה אבל פירות הסתיו אין אוכלים בשבילן מפני שהן דומין לפירות של שנה אחרת הכובש שלושה כבשים בחבית אחת כל שכלה מינו מן השדה יבער מינו מן החבית ואם