פוסלת בהן אלא מוליך המים המקודשין או מערה אותן מכלי לכלי והוא עוסק במלאכה אחרת ואין בכך כלום וכן מזה מהן בידו אחת והוא עושה מלאכה בידו האחרת השכר פוסל בקידוש ובהזיה ואינו פוסל במילוי כיצד הנוטל שכרו לקדש מי חטאת או להזות מהן הרי אותן המים כמי המערה והאפר כאפר מוקלה שאינו כלום אבל נוטל הוא שכר למלאות המים או להוליכן ומקדשין אותן בחינם ומזה מהן המזה בחינם היה המקדש או המזה זקן שאינו יכול להלך על רגליו ובא הטמא וביקש ממנו להלוך עימו למקום רחוק לקדש או להזות הרי זה מרכיבו על החמור ונותן לו שכרו כפועל בטיל