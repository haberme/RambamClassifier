מפני שלא נתמלאו בכלי נתן את החבית במים ודחק את המים בידיו או ברגליו או בעלי ירקות כדי שיעברו לחבית הרי אלו פסולין וכן אם שיקען במים כדי שיגברו המים ויעלו ויישפכו לחבית פסולין ואם עשה כן בעלי קנים ועלי אגוז הרי המים כשרין זה הכלל דבר שהוא מקבל טומאה אם סייע בו המים כדי שיתמלא הכלי המים פסולין ואם סייע בדבר שאינו מקבל טומאה כשרין המפנה את המעיין לתוך הגת או לתוך הגבא וחזר ומילא בכלי מאותו הגבא או הגת פסולין שהרי צריך שתהיה לקיחת המים מן המעיין בכלי בתחילה והמים הנגררין משאר הימים והן הנקראין זוחלין פסולין והזוחלין