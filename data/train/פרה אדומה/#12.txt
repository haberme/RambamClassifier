לבטל דברי אלו הזדים שמורים מהעולה על רוחם לא מן הקבלה וכן כל הכלים שמכניסין לתוכן אפר הפרה כולן טבולי יום היו החותך שפופרת של קנה להניח בה אפר חטאת יטמא אותה ויטבילנה ואחר כך יניח בה והחותך את השפופרת והמטבילה טעון טבילה מפני שעשיה כטמא מת בשביעי שלו לפיכך אינה צריכה הזיה שלישי ושביעי אלא מטמאה כדי להראות לצדוקיין ומטבילה ונותן בה מעלות יתרות עשו בטהרת פרה אדומה והרחקות גדולות הרחיקו מטומאת המת בכל מעשיה מפני שהיא כשרה בטבולי יום חשו שמא יבואו לזלזל בה ומפני זה כשמפרישין הכוהן השורף אותה מפרישין אותו ללשכה מוכנת בעזרה ובית אבן הייתה