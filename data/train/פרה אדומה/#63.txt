בכונס משקה אין מקדשין בו אבל אם ניקב במוציא משקה מקדשין בו כלי שניקב מלמטה וסתמו בסמרטוטין פסול שהמים שבו אינן על עיגול הכלי אלא על הפקק היה נקוב מן הצד ופקקו הרי זה כשר למלאות ולקדש ולהזות ממנו הזולף מים מן המעיין בידיו וברגליו ובחרסים ונתן לתוך החבית פסולין מפני שלא נתמלאו בכלי נתן את החבית במים ודחק את המים בידיו או ברגליו או בעלי ירקות כדי שיעברו לחבית הרי אלו פסולין וכן אם שיקען במים כדי שיגברו המים ויעלו ויישפכו לחבית פסולין ואם עשה כן בעלי קנים ועלי אגוז הרי המים כשרין זה הכלל דבר שהוא מקבל טומאה