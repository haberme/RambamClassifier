פסולין מפני שהיא כשפופרת והמים נכנסין בתוכה ויוצאין מתוכה עם הליחה שבה מים מקודשין ששתת מהן בהמה או חיה פסולין וכן כל העופות פסולין חוץ מן היונה מפני שהיא מוצצת ואין ריר יוצא מפיה ומתערב במים וכן כל השרצים ששתו אינן פוסלין חוץ מן החולדה מפני שהיא מלקקת בלשונה ונמצאת הליחה יוצאה מפיה במים מי חטאת שנשתנו מראיהן מחמת עצמן כשרין נשתנו מחמת עשן פסולין הגלידו וחזרו ונימוחו כשרין אפילו נימוחו בחמה אבל אם המחן באור פסולין אפר חטאת שנשתנו מראיו מחמת עצמו או מחמת עשן כשר נשתנה מחמת אבק או שנפל לתוכו סיד או גבסים או שנתערב בו אפר