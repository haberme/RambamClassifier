כשרין להזות חוץ מאישה וטומטום ואנדרוגינוס ותינוק שאין בו דעת אבל קטן שיש בו דעת כשר להזות והערל כשר להזות שאין הערל טמא קטן שיש בו דעת שהזה והאישה מסעדתו כגון שאחזה לו המים בידה הזיתו כשרה ובלבד שלא תאחוז בידו בשעת הזיה ואם אחזה הזיתו פסולה המזה צריך להתכוון ולהזות על הטמא לטהרו ואם הזה שלא בכוונה הזיתו פסולה אבל זה שמזין עליו אינו צריך כוונה אלא מזין על האדם לדעתו ושלא לדעתו המתכוון להזות לפניו והזה לאחריו לאחריו והזה לפניו הזיתו פסולה נתכוון להזות לפניו והזה על הצדדין של פניו הזיתו כשרה המזה אינו צריך טבילה לכל הזיה