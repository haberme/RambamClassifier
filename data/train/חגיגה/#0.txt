א להיראות פני ה' ב לחוג בשלושה רגלים ג לשמוח ברגלים ד שלא ייראה ריקם ה שלא יעזוב לוי מלשמחו וליתן לו מתנותיו ברגלים ו להקהיל את העם בחג הסוכות במוצאי שמיטה וביאור מצוות אלו בפרקים אלו שלוש מצוות עשה נצטוו ישראל בכל רגל משלושה רגלים ואלו הן הראייה שנאמר ייראה כל זכורך שמות כגיז שמות לדכג דברים טזטז והחגיגה שנאמר תחוג לה' אלוהיך דברים טזטו והשמחה שנאמר ושמחת בחגך דברים טזיד הראייה האמורה בתורה הוא שייראה פניו בעזרה ביום טוב הראשון של חג ויביא עימו קרבן עולה בין מן העוף בין מן הבהמה ומי שבא לעזרה ביום ראשון ולא