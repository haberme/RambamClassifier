חקק בו בית קיבול אינו פוסל ואם היה צינור של חרס אינו פוסל עד שיהיה בחקק כדי לקבל רביעית אף על פי שנתמלא המקום החקוק שבצינור צרורות המתחלחלין בתוכו הרי הוא בפסולו ואינו כסתום ירד לתוך המקום שחקק עפר וסתמו הרי זה כשר הספוג והדלי שהיו בהן שלושת לוגין מים ונפלו למקוה לא פסלוהו שלא אמרו אלא שלושת לוגין שנפלו לא כלי שנפל ובו מים שאובין השידה והתיבה שבים אין מטבילין בהן אלא אם כן היו נקובים כשפופרת הנוד ואם היו שק או קופה מטבילין בהן וכן המניח שק או קופה תחת הצינור אין המים הנמשכין מהן פוסלין את המקוה