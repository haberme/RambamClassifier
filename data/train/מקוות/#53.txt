שאובין ושאב בכד ושפך לתוכו כל היום כולו הרי זה כשר ולא עוד אלא מקוה עליון שיש בו ארבעים סאה מים כשרין והיה ממלא בכלי ונותן לתוכו עד שרבו המים וירדו למקוה תחתון ארבעים סאה הרי התחתון כשר מקוה שיש בו ארבעים סאה מכוונות ונתן לתוכו סאה מים שאובין ונטל אחר כך ממנו סאה הרי זה כשר וכן נותן סאה ונוטל סאה והוא כשר עד רובו אין המים השאובין פוסלין את המקוה בשלושת לוגין עד שייפלו לתוך המקוה מן הכלי אבל אם נגררו המים השאובין חוץ למקוה ונמשכו וירדו למקוה אינן פוסלין את המקוה אלא עד שיהיו מחצה למחצה אבל