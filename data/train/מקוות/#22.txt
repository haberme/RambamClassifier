הסתרים באיש ולפלוף שבעין וגלד שהעלת המכה וליכלוכי צואה שעל בשרו וצואה שתחת הציפורן וציפורן המדולדלת וכישות הקטן והוא השיער הדק שעל בשרו כל אלו אין חוצצין שתי שערות או יתר שהיו קשורין כאחת קשר אחד אינן חוצצין מפני שהמים באין בהן ושערה אחת שנקשרה חוצצת והוא שיהיה מקפיד עליה אבל אם אינו מקפיד עליה עלתה לו טבילה עד שיהיה רוב שיערו קשור נימה נימה בפני עצמה כזה הורו הגאונים וייראה לי ששיערו של אדם כגופו הוא חשוב לעניין טבילה ואינו כגוף בפני עצמו כדי שנאמר רוב השיער אלא אף על פי שכל שיער ראשו קשור נימה נימה אם אינו