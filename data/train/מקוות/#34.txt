והמוך שבשיר ושבזוג והטיט והבצק שעל יד הקורדום ושעל יד המגרפה חוצצין דבר ברור הוא שכל מקום שאמרנו בזפת ובחמר וכיוצא בהן שאינן חוצצין בכלים מפני שאינו מקפיד הוא לפיכך אם היה רוב הכלי חפוי בזפת או בחמר וכיוצא בהן לא עלתה לו טבילה כמו שביארנו אף על פי שאינו מקפיד ואין בדבר זה הפרש בכלי מן הכלים אלא כל הכלים שווין בדבר זה כלי שהפך פיו למטה והטבילו כאילו לא טבל מפני שאין המים נכנסין בכולו היה בו מקום שאינן נכנסין בו עד שיטנו לא עלתה לו טבילה עד שיטנו על צידו קלמרין אינה טהורה עד שייקבנה מצידה כדי