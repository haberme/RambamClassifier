אונות כבהמה ואם יימצא אין לו מניין ידוע וטחול העוף עגול כמו ענב ואינו כטחול הבהמה וטריפות שבכליה ושבטחול לא מנו אותן בבהמה כדי שיהיה כנגדן בעוף ולפיכך לא נתנו לכליה שהקטינה שיעור בעוף וכן כל כיוצא בזה ושתי טריפות יש בעוף יתר על הבהמה ואף על פי שיש לה אותן האברים ואלו הן עוף שנשתנו מראי בני מעיו מחמת האור ועוף המים שניקב עצם ראשו ואין להוסיף על טריפות אלו כלל שכל שיארע לבהמה או לחיה או לעוף חוץ מאלו שמנו חכמי הדורות הראשונים והסכימו עליהן בתי דיני ישראל אפשר שתחיה ואפילו נודע לנו מדרך הרפואה שאין סופה לחיות