נפלו לארץ חוששין להן וכן בהמה שהייתה מגררת רגליה אין חוששין לה שמא נתרסקו אבריה או שמא נפסק החוט של שדרה גנבים שגונבין הטלאים ומשליכין אותן לאחורי הדיר אין חוששין להן משום ריסוק אברים מפני שאין משליכין אותן אלא בכוונה שלא ישתברו ואם החזירום והשליכום לדיר מחמת יראה חוששין להן מחמת תשובה אין חוששין להן מפני שמתכוונין להחזירן שלמים וייזהרו בהשלכתן שור שהרביצוהו לשחיטה אף על פי שנפל נפילה גדולה שיש לה קול בעת שמפילין אותו אין חוששין לו מפני שנועץ ציפורניו ומתחזק עד שמגיע לארץ הכה הבהמה על ראשה והלכה לה המכה כלפי זנבה או על זנבה והלכה לה