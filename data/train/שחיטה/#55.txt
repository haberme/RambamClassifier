אסור הסומה לא ישחוט לכתחילה אלא אם כן אחרים רואין אותו ואם שחט שחיטתו כשרה התחיל הגוי לשחוט מיעוט הסימנין וגמר ישראל או שהתחיל ישראל וגמר הגוי פסולה ישנה לשחיטה מתחילה ועד סוף אבל אם שחט הגוי דבר שאינו עושה אותה נבילה כגון ששחט חצי הגרגרת בלבד וגמר ישראל הרי זו כשרה מי שהוא פסול לעדות בעבירה מן העבירות של תורה הרי זה שוחט בינו לבין עצמו אם היה מומחה שאינו מניח דבר מותר ואוכל דבר אסור שזו חזקה היא על כל ישראל ואפילו הרשעים מהן אלו הצדוקיין והבייתוסיין ותלמידיהן וכל הטועים אחריהן שאינם מאמינים בתורה שבעל פה שחיטתן אסורה