לשחיטה למעלה בבהמה וחיה כדי שיאחוז בשתי אצבעותיו ובעוף הכול לפי גודלו וקוטנו ואיזה הוא מקום השחיטה בקנה משיפוי כובע ולמטה עד ראש כנף הריאה כשתמשוך הבהמה צווארה לרעות זה הוא מקום השחיטה בקנה וכל שכנגד המקום הזה מבחוץ נקרא צוואר אנסה הבהמה עצמה ומשכה צווארה הרבה או שאנס השוחט את הסימנין ומשכן למעלה ושחט במקום שחיטה בצוואר ונמצאת השחיטה בקנה או בוושט שלא במקום שחיטה הרי זו ספק נבילה וצריך השוחט שישחוט באמצע הצוואר ואם שחט מן הצדדין שחיטתו כשרה וכמה הוא שיעור השחיטה שני הסימנין שהן הקנה והוושט השחיטה המעולה שייחתכו שניהן בין בבהמה בין בעוף ולזה יתכוון