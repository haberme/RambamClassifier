והגיע חולי זה עד הלובן שבתוך הכליה הרי זו טריפה וכן אם נמצאת בכליה ליחה אף על פי שאינה סרוחה או שנמצאו בה מים עכורין או סרוחים הרי זו טריפה אבל אם נמצאו בה מים זכים הרי זו מותרת פסוקה כיצד חוט השדרה שנפסק העור החופה את המוח טריפה ובלבד שייפסק רוב היקפו אבל אם נסדק העור לאורכו או ניקב מותרת וכן אם נשברה השדרה ולא נפסק החוט שלה או שנתמעך המוח שבתוך החוט ונתנדנד הואיל ועורו קיים הרי זו מותרת הומרך המוח ונשפך כמים או כדונג שנימוס עד שיימצא החוט כשמעמידו אינו עומד הרי זו טריפה ואם אינו יכול