אם זה מן הטורפין או אינו מן הטורפין אין חוששין וכן עוף שנכנס לבין העצים או לבין הקנים ויצא וראשו מנטף דם או צווארו אין חוששין לו שמא נטרף אלא אומרין שמא בעצים ניזק נקובה כיצד אחד עשר אברים הן שאם ניקב אחד מהן לבית חללו במשהו טריפה ואלו הן תרבץ הוושט וקרום של מוח הראש והלב עם הקנה שלו והמרה וקני הכבד והקיבה והכרס והמסוס ובית הכוסות והדקין והריאה עם הקנה שלה תרבץ הוושט כבר ביארנו שיעורו ושהוא המקום מן הוושט שאינו ראוי לשחיטה למעלה אם ניקב לחללו במשהו טריפה שני קרומות יש למוח שבראש אם ניקב העליון הסמוך