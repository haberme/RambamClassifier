ואחר כך בעפצא וכיוצא בו מדברים שמקבצין את העור ומחזקין אותו וזה הוא הנקרא גוויל ואם לקחו העור אחר שהעבירו שיערו וחילקו אותו בעובייו לשניים כמו שהעבדנין עושין עד שייעשה שני עורות אחד דק והוא שממול השיער ואחד עבה והוא שממול הבשר ועיבדו אותו במלח ואחר כך בקמח ואחר כך בעפצא וכיוצא בו זה החלק שממול השיער נקרא דוכסוסטוס וזה שממול הבשר נקרא קלף הלכה למשה מסיניי שיהיו כותבין ספר תורה על הגוויל וכותבין במקום השיער ושיהיו כותבין התפילין על הקלף וכותבין במקום הבשר ושיהיו כותבין המזוזה על דוכסוסטוס וכותבין במקום השיער וכל הכותב בקלף במקום שיער או שכתב בגוויל