חובת הבית וכשהוא יוצא לא ייטלנה בידו וייצא ואם היה הבית לגוי הרי זה נוטלה כשייצא עשרה תנאין יש בבית ואחר כך יתחייב הדר בו לעשות לו מזוזה ואם חסר תנאי אחד מהן פטור מן המזוזה ואלו הן שיהיה בו ארבע אמות על ארבע אמות או יתר ושיהיה לו שתי מזוזות ויהיה לו משקוף ותהיה לו תקרה ויהיו לו דלתות ויהיה גובה השער עשרה טפחים או יתר ויהיה בית חול ויהיה עשוי לדירת אדם ועשוי לדירת כבוד ועשוי לדירת קבע בית שאין בו ארבע אמות על ארבע אמות פטור מן המזוזה ואם יש בו כדי לרבע ארבע אמות על ארבע