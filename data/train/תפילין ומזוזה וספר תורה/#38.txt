ואם כתבן על ארבעה עורות והניחן בבית אחד יצא ואינו צריך לדבקן כשהוא גולל הפרשייות בין של ראש בין של יד גולל אותן מסופן לתחילתן עד שתמצא כשתפתח הפרשה תקרא כל שיטה מתחילתה לסופה כשמכניסין את הפרשייות בבתים שלהן כורכין אותן במטלית ועל המטלית שיער ואחר כך מכניסין אותן בבתיהם ושיער זה צריך להיות שיער בהמה או חיה טהורה ואפילו מנבילות וטריפות שלהן וכבר נהגו כל העם לכורכן בשיער זנב העגלים כשתופרין את התפילין אין תופרין אלא בגידין של בהמה או של חיה טהורה ואפילו מנבילות וטריפות שלהן לוקחין הגידים שיש בעקב הבהמה או החיה והם לבנים קשים ומרככין אותן