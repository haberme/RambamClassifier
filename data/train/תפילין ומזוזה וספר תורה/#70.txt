לא יאחוז לא ברצועה ולא בקציצה עד שייטול ידיו וייטלם מפני שהידיים עסקנייות הנכנס למרחץ מקום שבני אדם עומדין לבושין מותר להניח תפילין ומקום שבני אדם עומדין שם מקצתן ערומין ומקצתן לבושין אינו חולץ תפיליו ואינו מניח שם תפילין לכתחילה מקום שבני אדם עומדין שם ערומין חולץ תפיליו ואין צריך לומר שאינו מניח לא יהלך אדם בבית הקברות ותפילין בראשו ואפילו בתוך ארבע אמות של מת או של קבר צריך לחלוץ תפיליו עד שירחיק ארבע אמות ולא ילבוש אדם תפילין עד שיכסה ערוותו וילבוש בגדיו הנושא משאוי על ראשו חולץ תפילין של ראש עד שיסיר המשאוי אפילו מטפחת אסור להניח