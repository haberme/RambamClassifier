כלי בתוך כלי מותר לו להניחן תחת מראשותיו בין כר לכסת שלא כנגד ראשו כדי לשומרן ואפילו אשתו עימו במיטה קדושת תפילין קדושה גדולה היא שכל זמן שתפילין על ראשו של אדם ועל זרועו הוא עניו וירא ואינו נמשך בשחוק ובשיחה בטילה ואינו מהרהר במחשבות רעות אלא מפנה ליבו לדברי האמת והצדק לפיכך צריך אדם להשתדל להיותן עליו כל היום שמצותן כך היא אמרו עליו על רב תלמיד רבנו הקדוש שכל ימיו לא ראוהו שהלך ארבע אמות בלא תורה או בלא ציצית או בלא תפילין אף על פי שמצותן ללובשן כל היום בשעת תפילה יתר מן הכול אמרו חכמים כל