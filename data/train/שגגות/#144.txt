שוגגים על פיהם ומדמים שהדבר שהורו בו כדת הורו ויורו לבטל מקצת ולקיים מקצת לא שיעקרו כל הגוף וכשייוודע להם יידעו גופו של דבר שהורו בו בשגגה בכל אלו המאורעים הוא שיהיו בית דין חייבין בקרבן והעושה על פיהם פטור אבל אם חסר אחד מכל אלו הדרכים הרי בית דין פטורין מן הקרבן וכל מי ששגג ועשה מעשה מביא חטאת קבועה על שגגתו כיצד אם חסר אחד מכל הדרכים שביארנו ייפטרו בית דין ויתחייבו העושים הרי שהורו בית דין של אחד מן השבטים להם שחלב הקיבה מותר ואכלו אותו אנשי מקומן על פיהם אותו בית דין פטורין וכל מי שאכל