החטא השני כיצד משומד לאכול חלב שאכל חלב בשגגה והביא חטאתו אין מקבלין ממנו עד שיחזור בתשובה אפילו היה משומד לאכול נבילה לתיאבון ונתחלף לו חלב בשומן ואכלו והביא קרבן אין מקבלין ממנו שמשאכל בזדון בין להכעיס בין לתיאבון הרי הוא משומד היה משומד לאכול חלב ושגג ואכל דם מקבלין ממנו כמו שביארנו חייבי חטאות ואשמות ודאיין שעבר עליהן יום הכיפורים חייבין להביא לאחר יום הכיפורים וחייבי אשמות תלויין פטורין שנאמר מכול חטאותיכם לפני ה' תטהרו ויקרא טזל כך למדו מפי השמועה שכל חטא שאין מכיר בו אלא ה' נתכפר לו לפיכך מי שבא לידו ספק עבירה ביום הכיפורים אפילו