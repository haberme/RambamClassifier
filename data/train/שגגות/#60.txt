אף על פי שהוא בהעלם אחד והיא גוף אחד שזמן נידות זה חוץ מזמן נידות השני והרי הן כשתי נשים נידות הבא על אשתו שלא בשעת וסתה וראת דם בעת התשמיש הרי אלו פטורין מקרבן חטאת מפני שזה כאנוס הוא ואינו שוגג שהשוגג היה לו לבדוק ולדקדק ואילו בדק יפה יפה ודיקדק בשאלות לא היה בא לידי שגגה ולפי שלא טרח בדרישה וחקירה ואחר כך יעשה צריך כפרה אבל זה מה היה לו לעשות הרי טהורה הייתה ושלא בשעת וסתה בעל אין זה אלא אונס לפיכך בין שנמצא דם על עד שלה בין שנמצא על עד שלו פטורין אבל אם