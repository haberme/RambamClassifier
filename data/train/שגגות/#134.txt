קל וחומר שיביאוהו לידי קרבן הקל שהרי הכחישן טומאת מקדש וקדשיו שהיה לה ידיעה בתחילה ולא היה לה ידיעה בסוף שעיר של יום הכיפורים הנעשה בפנים ויום הכיפורים תולין עד שייוודע לו ויביא קרבן עולה ויורד ושאין בה ידיעה בתחילה אבל יש בה בסוף שעיר הנעשה בחוץ ביום הכיפורים ויום הכיפורים מכפרין ועל שאין בה ידיעה לא בתחילה ולא בסוף שעירי הרגלים ושעירי ראשי חודשים מכפרין ועל זדון טומאת מקדש וקדשיו פר כוהן גדול של יום הכיפורים מכפר אם היה המזיד מן הכוהנים ואם היה מישראל דם שעיר הנעשה בפנים ויום הכיפורים מכפר שנאמר וכיפר על הקודש מטומאות בני ישראל