האוכל מדבר שמועלין בו בחמישה תמחויין בהעלם אחד אף על פי שהוא מזבח אחד אם יש בכל אכילה ואכילה שווה פרוטה חייב אשם על כל אחד ואחד שהתמחויין מחלקין במעילה והרי הן כמינין הרבה אף על פי שאין מחלקין בחיוב הכרתות חומרה יתרה יש במעילה שהרי עשה בה המהנה כנהנה ומצטרפת לזמן מרובה ושליח שעשה שליחותו חייב המשלח מה שאין דברים אלו בשאר האיסורין כל המחוייב אשם ודאי צריך שייוודע לו חטאו תחילה ואחר כך יקריב אשמו אבל אם הקריבו קודם שייוודע לו ונודע לו אחר שהקריב אינו עולה לו וכל חטא שחייבין עליו אשם ודאי אחד המלך או כוהן