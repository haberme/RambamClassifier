היה עשיר בהמה ואם היה עני עוף או עשירית האיפה וזה הוא הנקרא קרבן עולה ויורד ה שיקריבו הסנהדרין קרבן אם טעו והורו שלא כהלכה באחת מן החמורות וביאור מצוות אלו בפרקים אלו כל העובר בשגגה על אחת ממצוות לא תעשה שיש בה מעשה שחייבין עליה כרת הרי זה חייב להקריב קרבן חטאת ומצות עשה היא שיקריב חטאתו על שגגתו וכל עבירה שחייבין על זדונה כרת חייבין על שגגתה חטאת חוץ משלוש עבירות מגדף ומבטל מילה וקרבן פסח הפסח והמילה מפני שהן מצוות עשה ואין מביאין חטאת אלא על שגגת לא תעשה שנאמר אחת מכל מצוות ה' אשר לא תיעשינה