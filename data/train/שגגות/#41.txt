עשה מעשה אחד שהוא חייב עליו משום שמות הרבה חייב על כל שם ושם והוא שיהיו האיסורין כולן באין כאחת או איסור מוסיף או איסור כולל כיצד השוחט בהמת קודשים חוץ לעזרה בשבת לעבודה זרה חייב שלוש חטאות משום שוחט קודשים בחוץ ומשום מחלל שבת ומשום עובד עבודה זרה שהרי שלושת האיסורין באין כאחת במה דברים אמורים באומר בגמר זביחה הוא עובד אותה אבל אם לא הייתה כוונתו לכך משישחוט בה מעט לשם עבודה זרה תיאסר ואינו חייב משום שחוטי חוץ עד שישחוט שניים או רוב שניים ונמצא כשגמר השחיטה שחט בהמה האסורה לקרבן שאינו חייב עליה משום שוחט בחוץ