מן הגויים סתם ולא רצה למול ולקבל מצוות העבדים מגלגלין עימו כל שנים עשר חודש אם לא רצה חוזר ומוכרו לגויים או לחוצה לארץ ואם התנה העבד עליו בתחילה שלא ימול הרי זה מותר לקיימו כל זמן שירצה בגיותו ומוכרו לגויים או לחוצה לארץ וכן עבד שמל וטבל לשם עבדות ואחר כך הפיל עצמו לגייסות ואין רבו יכול להוציאו לא בדיני ישראל ולא בדיני אומות העולם הרי זה מותר לו ליטול דמיו מן הגויים וכותב ומעלה בערכאות של גויים מפני שהוא כמציל מידם המפקיר עבדו יצא לחירות וצריך גט שיחרור ואם מת האדון שהפקירו היורש כותב לו גט שיחרור עבד