ולגאול עצמו מיד הגוי וגואל לחצאין אבל הנמכר לישראל אין הקרובים פודין אותו ואינו לווה וגואל ואינו גואל לחצאין אלא כיצד דינו אם השיגה ידו ליתן כפי השנים הנותרות נותן ויוצא ואם לאו לא ייצא אחד המוכר עצמו בין לישראל בין לגוי ואחד שמכרוהו בית דין הרי זה מגרע פדיונו ויוצא כיצד הרי שמכרוהו בשישים דינר ועבד ארבע שנים ומצאה ידו הרי זה נותן עשרים דינר לאדוניו וייצא לחירות וכן אם מכר עצמו בארבעים דינר לעשר שנים הרי זה מגרע ארבעה דינרין לכל שנה שעבד ונותן הנשאר כסף או שווה כסף ויוצא וכן הנמכר לגוי מחשב הדמים לפי השנים הנשארות