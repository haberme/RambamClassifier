אדם מוריש זכות שיש לו בבתו לבנו אמה עברייה היא הקטנה שמכרה אביה ומשתביא שתי שערות אחר שתים עשרה שנה ותיעשה נערה אינו יכול למוכרה אף על פי שעדיין יש לו בה רשות ויש לו לקדשה לכל מי שירצה אף הקטנה שהיא איילונית בסימניה ואינה ראויה להבאת שתי שערות יש לאביה למוכרה כל זמן שהיא קטנה אבל הטומטום והאנדרוגינוס אינו נמכר לא בדין עבד עברי ולא בדין אמה עברייה אין האב רשאי למכור את בתו אלא אם כן העני ולא נשאר לו כלום לא קרקע ולא מיטלטלין ואפילו כסות שעליו ואף על פי כן כופין את האב לפדותה אחר שמכרה