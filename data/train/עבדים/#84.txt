והגט יוצא מתחת ידה כך העבד ששטר שיחרורו יוצא מתחת ידו אינו צריך לקיימו וכשם שהאישה אומרת בפניי נכתב ובפניי נחתם אם התנה עליה כמו שביארנו במקומו כך העבד שהביא גט ואמר בפניי נכתב ובפניי נחתם נאמן על אותה הדרך ואינו צריך קיום כל הכשר להביא גט אישה מביא גט העבד והעבד מקבל גט לחברו מיד רבו של חברו אבל לא מיד רבו של מקבל הכותב שטר אירוסין לשפחתו אף על פי שאמר לה צאי בו לחירות והתקדשי בו אין בלשון הזה לשון שיחרור ואינה מקודשת ולא משוחררת גט שיחרור צריך שיהיה עניינו דבר הכורת בינו ובין אדוניו ולא יישאר