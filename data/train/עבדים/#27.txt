שקנהו בשישים ועבד שנה או שנתיים ואמר לו שאר הדמים מחולין לך לך לדרכך לא נפטר משיעבודו עד שיכתוב לו שטר אדון שמת אם הניח בן זכר הרי העבד עובד את הבן עד סוף השש או עד סוף השנים שמכר עצמו להן או עד שיפגע בו יובל או עד שייגרע פדיונו וייתן השאר אבל אם לא הניח בן זכר הרי זה ייצא לחירות ואינו עובד את הבת ולא את האח ואין צריך לומר שאינו עובד שאר היורשין והנמכר לגר צדק או לגוי אפילו הבן אינו עובד אלא כיון שמת האדון ייצא לחירות נמצאת אומר שעבד עברי נקנה בכסף או בשטר