אחר שיגע הרי זה טוב ואחר כך שוהה מעט ואוכל לעולם כשיאכל אדם יישב במקומו או יטה על שמאל ולא יהלך ולא ירכוב ולא ייגע ולא יזעזע גופו ולא ייטייל עד שיתאכל המזון שבמעיו וכל המיטייל אחר אכילתו או שיגע הרי זה מביא על עצמו חולאים רעים וקשים היום והלילה ארבע ועשרים שעות דיי לו לאדם לישן שלישן שהוא שמונה שעות ויהיו בסוף הלילה כדי שיהא מתחילת שינתו עד שתעלה השמש שמונה שעות ונמצא עומד ממיטתו קודם שתעלה השמש לא יישן אדם לא על פניו ולא על עורפו אלא על צידו בתחילת הלילה על צד שמאל ובסוף הלילה על צד