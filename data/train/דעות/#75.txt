ולא יהא מצוי אצל אשתו כתרנגול אלא מלילי שבת ללילי שבת אם יש בו כוח וכשהוא מספר עימה לא יספר לא בתחילת הלילה כשהוא שבע ובטנו מלאה ולא בסוף הלילה כשהוא רעב אלא באמצע הלילה כשיתאכל המזון שבמעיו ולא יקל ראשו ביותר ולא ינבל את פיו בדברי הבאי ואפילו בינו לבינה הרי הוא אומר בקבלה מגיד לאדם מה שיחו עמוס דיג אמרו חכמים אפילו שיחה קלה שבין איש לאשתו עתיד ליתן עליה את הדין ולא יהיו שניהם לא שיכורים ולא עצלנין ולא עצבנין ולא אחד מהן ולא תהיה ישנה ולא יאנוס אותה והיא אינה רוצה אלא ברצון שניהם ובשמחתן יספר