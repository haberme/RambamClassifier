א להידמות בדרכיו ב להידבק ביודעיו ג לאהוב את ריעים ד לאהוב את הגרים ה שלא לשנוא אחים ו להוכיח ז שלא להלבין פנים ח שלא לענות אמיללים ט שלא להלוך רכיל י שלא לנקום יא שלא לנטור וביאור כל המצוות האלו בפרקים אלו דעות הרבה יש לכל אחד ואחד מבני אדם וזו משונה מזו ורחוקה ממנה ביותר יש אדם שהוא בעל חמה כועס תמיד ויש אדם שדעתו מיושבת עליו ואינו כועס כלל ואם כעס יכעוס כעס מעט בכמה שנים ויש אדם שהוא גבה לב ביותר ויש שהוא שפל רוח עד מאוד ויש שהוא בעל תאווה לא תשבע נפשו מהלוך