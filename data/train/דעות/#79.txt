אם נתעטש ואם נפנה בבקעה ירחיק כדי שלא יראה חברו פירועו ולא ידבר כשהוא נפנה אפילו לצורך גדול וכדרך שנוהג צניעות בבית הכיסא ביום כך נוהג בלילה ולעולם ילמד אדם עצמו להיפנות שחרית וערבית בלבד כדי שלא יתרחק תלמיד חכמים לא יהא צועק וצווח בשעת דיבורו כבהמות וכחיות ולא יגביה קולו ביותר אלא דיבורו בנחת עם כל הברייות וכשידבר בנחת ייזהר שלא יתרחק עד שייראה כדברי גסי הרוח ומקדים לשלום כל אדם כדי שתהא רוחן נוחה הימנו ודן את כל האדם לכף זכות מספר בשבח חברו ואינו מספר בגנותו כלל אוהב שלום ורודף שלום אם ראה מקום שדבריו מועילין ונשמעין