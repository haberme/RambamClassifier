וראוי לאדם שלא לאוכלן לעולם כגון הדגים הגדולים המלוחים הישנים והגבינה המלוחה הישנה והכמהין והפטריות והבשר המליח הישן ויין מגיתו ותבשיל ששהה עד שנדף ריחו וכל מאכל שריחו רע או מר ביותר הרי אלו לגוף כמו סם המוות ויש מאכלות שהן רעים אבל אינם כמו הראשונות לרוע לפיכך ראוי לאדם שלא לאכול מהן אלא מעט ואחר ימים הרבה ולא ירגיל עצמו להיות מזונו מהם או לאוכלם עם מזונו תמיד כגון דגים גדולים וגבינה וחלב ששהה אחר שנחלב ארבע ועשרים שעות ובשר שוורים גדולים ותיישים גדולים והפול והעדשים והספיר ולחם שעורים ולחם מצות והכרוב והחציר והבצלים והשומים והחרדל והצנון כל אלו