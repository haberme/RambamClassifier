ועליהם נאמר העוזבים אורחות יושר ללכת בדרכי חושך משלי ביג ומה היא תקנת חולי נפשות ילכו אצל החכמים שהם רופאי הנפשות וירפאו חוליים בדעות שמלמדין אותם עד שיחזירום לדרך הטובה והמכירים בדעות הרעות שלהם ואינם הולכים אצל החכמים לרפא אותם עליהם אמר שלמה ומוסר אווילים בזו משלי אז וכיצד היא רפואתם מי שהוא בעל חמה אומרים לו להנהיג עצמו שאם הוכה וקולל לא ירגיש כלל וילך בדרך זו זמן מרובה עד שתיעקר החמה מליבו ואם היה גבה לב ינהיג עצמו בביזיון הרבה ויישב למטה מן הכול וילבוש בלויי סחבות המבזין את לובשיהן וכיוצא בדברים אלו עד שייעקר גובה הלב ממנו