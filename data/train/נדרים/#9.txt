או שאמר הרי הן חטאת או הרי הן אשם הרי אלו אסורין ואין צריך לומר באומר הרי הן עולה או שלמים או מנחה או תודה שהן אסורין שכל אלו באין בנדר ונדבה אבל האומר פירות אלו עליי כחלת אהרון או כתרומתו הרי אלו מותרין שאין שם דרך להביא אלו בנדר ונדבה האומר הרי הפירות האלו עליי כנותר כפיגול כבשר טמא של קודשים הרי אלו אסורין שהרי עשאן כבשר קרבן מכל מקום האומר הרי הן עליי כמעשר בהמה הרי אלו אסורין הואיל וקדושתן בידי אדם הרי הן עליי כבכור הרי אלו מותרין שאין קדושתן בידי אדם ואינו יכול להתפיסו בנדר שנאמר