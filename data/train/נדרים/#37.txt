כמו נדר שאסור לו לחזור בו ומה הוא ההפקר הוא שיאמר אדם נכסים אלו הפקר לכול בין במיטלטלין בין בקרקעות וכיצד דין ההפקר כל הקודם וזכה בו קנהו לעצמו ונעשה שלו ואפילו זה שהפקיר דינו בו כדין כל אדם אם קדם וזכה בו קנהו המפקיר לעניים אבל לא לעשירים אינו הפקר עד שיפקיר לכול כשמיטה והמפקיר עבדיו הגדולים קנו עצמן והקטנים כל הקודם בהן זכה כשאר כל המיטלטלין המפקיר את הקרקע כל שקדם והחזיק בה זכה דין תורה אפילו הפקיר בפני אחד הרי זה הפקר ונפטר מן המעשרות כמו שיתבאר במקומו אבל מדברי סופרים אינו הפקר עד שיפקיר בפני שלושה