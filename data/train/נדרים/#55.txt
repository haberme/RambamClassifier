הרי אלו מותרין כדרך שביארנו בשבועות הרי שהדירוהו האנסין או המוכסין ואמרו לו נדור לנו שהבשר אסור עליך אם יש עימך דבר שחייב במכס ונדר ואמר הרי הבשר והפת והיין אסורין עליי הרי זה מותר בכול ואף על פי שהוסיף על מה שביקשו ממנו וכן אם ביקשו ממנו שיידור שלא תיהנה אשתו לו ונדר שלא תיהנה אשתו ובניו ואחיו כולן מותרין וכן כל כיוצא בזה ובכל הנדרים האלו צריך שיתכוון בליבו לדבר המותר כגון שישים בליבו שיהיו אסורין עליו אותו היום בלבד או אותה שעה וכיוצא בזה וסומך על דברים שבליבו הואיל והוא אנוס ואינו יכול להוציא בשפתיו ונמצא בשעה