אלא הרי זה ספק נדרים וכל ספק נדרים להחמיר ואם עבר אינו לוקה כיצד נדר מן השמן במקום שמסתפקין בשמן זית ובשמן שומשמין ורוב אנשי המקום אין קורין שמן סתם אלא לשמן זית וקורין לשמן שומשמין שמן שומשמין ומיעוטן קורין אף לשמן שומשמין שמן סתם הרי זה אסור בשניהם ואינו לוקה על שמן שומשמין וכן כל כיוצא בזה כל דבר שדרך השליח באותו מקום להימלך עליו הרי הוא בכלל המין שנאמר לשליח סתם כיצד מקום שדרכן אם ישלח אדם שליח לקנות לו בשר סתם ואמר לא מצאתי אלא דגים אם נשבע במקום זה או נדר מן הבשר נאסר אף בבשר