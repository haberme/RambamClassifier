אנו יודעין לשם מי נדרנו ולשם מי הקדשנו דבריהן קיימין והקדשן הקדש ונדריהן נדרים אף על פי שלא הביאו שתי שערות וזו היא עונת הנדרים האמורה בכל מקום הואיל והגיעו לשני הגדולים נדריהן קיימין אף על פי שלא הביאו סימנין ועדיין לא נעשו גדולים לכל דבר ודבר זה מדברי תורה שהמופלא הסמוך לאיש הקדשו הקדש ונדריו נדרים אף על פי שנדריהן קיימין אם חיללו נדרן או נשבעו והחליפו אינן לוקין עד שיגדילו ויביאו שתי שערות הקדישו ובא הגדול ונהנה מן ההקדש שהקדישו לוקה מפני שנדריהן נדרים מן התורה כמו שביארנו במה דברים אמורים שבת שתים עשרה שנה ויום אחד נדריה