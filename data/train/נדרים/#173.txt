שנאמר בין איש לאשתו במדבר ליז ומה בין נדרים שיש בהן עינוי נפש לדברים שבינו לבינה שהנדרים שיש בהן עינוי נפש מפר לעצמו ולאחרים ושבינו לבינה לעצמו מפר לאחרים אינו מפר כיצד נדרה שלא לאכול בשר מפר לה ותהיה מותרת לאכול עם כל אדם לעולם אסרה עליה תשמיש כל איש שבעולם יפר חלקו ותהיה משמשתו וכשימות או יגרשנה הרי היא אסורה בתשמיש כל אדם וכן כל כיוצא בזה כיצד נדרה או נשבעה שלא תרחוץ היום או שלא תשתה יין היום או שלא תאכל דבש היום וכן אם נדרה שלא תכחול היום או שלא תלבוש רקמה היום מפר וכן כל כיוצא