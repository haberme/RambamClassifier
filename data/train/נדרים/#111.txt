בזה כל נדר שהותר מקצתו הותר כולו והוא הדין בשבועה כיצד ראה אנשים מרחוק אוכלין פירותיו ואמר הרי הן עליכם קרבן וכשהגיע אליהם והנה הם אביו ואנשים זרים הואיל ואביו מותר כולן מותרין ואפילו אמר אילו הייתי יודע הייתי אומר פלוני ופלוני אסורין ואבי מותר הרי כולן מותרין אבל אם אמר כשהגיע אליהם אילו הייתי יודע שאבי ביניכם הייתי אומר כולכם אסורין חוץ מאבי הרי כולן אסורין חוץ מאביו שהרי גילה דעתו שלא התיר מקצת הנדר אלא כמו שנדר היה נודר ומתנה על אביו וכן האומר היין קרבן עליי מפני שהיין רע למעיים אמרו לו והרי המיושן יפה למעיים אם