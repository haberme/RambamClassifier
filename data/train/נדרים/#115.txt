ואינו אסור אלא להפשילן לאחוריו היה לבוש בגד צמר ונצטער בלבישתו ונשבע או נדר שלא יעלה עליו צמר לעולם אסור ללבוש ומותר לטעון עליו ומותר להתכסות בגיזי צמר שלא נתכוון זה אלא לבגד צמר וכן כל כיוצא בזה היו מבקשין ממנו שיישא קרובתו והוא ממאן ופצרו בו ונדר או נשבע שלא תיהנה בו לעולם וכן המגרש את אשתו ונשבע או נדר שלא תיהנה בו לעולם הרי אלו מותרות ליהנות לו שאין כוונתו אלא לשם אישות וכן הקורא לחברו שיסעוד אצלו ומיאן ונשבע או נדר שלא ייכנס לביתו ולא ישתה לו טיפת צונן הרי זה מותר להיכנס לביתו ולשתות לו צונן