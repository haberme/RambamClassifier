הלחם יאבדו הכבשים ואם אבדו הכבשים יאבד הלחם ויביאו לחם אחר וכבשים אחרים שתי הלחם הבאות בפני עצמן בלא כבשים כיצד עושין בהן יונפו ותעבור צורתן וייצאו לבית השריפה גזירה שמא ימצאו כבשים לשנה הבאה ויביאו לחם בלא כבשים הפר ושני האילים ושבעת הכבשים והשעיר הבאים ביום זה בגלל הלחם אינן מעכבין את הלחם ולא הלחם מעכבן שני פרים של מוסף היום ופר הבא בגלל הלחם אינן מעכבין זה את זה שבעה כבשים של מוסף היום ושבעה כבשים הבאים בגלל הלחם אינן מעכבין זה את זה ואם נשחטו כולן מעכבין זה את זה התמידין אינן מעכבין את המוספין ולא המוספין