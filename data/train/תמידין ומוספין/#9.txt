הקרבה בארבעה ימים אף על פי שהיו מבקרין אותו מתחילה לא היו שוחטין את התמיד עד שמבקרין אותו שנייה קודם השחיטה לאור האבוקות ומשקין אותו מים בכוס של זהב כדי שיהיה נוח להפשט כמעשה תמיד של שחר כן מעשה תמיד של בין הערביים והכול כמעשה העולה שכתבנו במעשה הקרבנות ולא היו כופתין את הטלה שלא יחקו את המינים אלא אוחזין ידיו ורגליו בידיהן וכך הייתה עקידתו ראשו לדרום ופניו למערב תמיד של שחר היה נשחט על קרן צפונית מערבית של בית המטבחיים על טבעת שנייה ושל בין הערביים על קרן צפונית מזרחית ממנה על טבעת שנייה כדי שיהיה כנגד השמש