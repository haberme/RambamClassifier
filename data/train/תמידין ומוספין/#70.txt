מטיב זה שבהיכל חמש הנרות ויוצאין שניהן מן ההיכל ואלו שבבית המטבחיים מפשיטין ומנתחין וכל אחד מעלה אבר שזכה בו לכבש ונותנין האברים מחצי כבש ולמטה במערבו ושל מוספין היו נותנין אותן מחצי כבש ולמטה במזרחו ושל ראשי חודשים נותנין על המזבח מלמעלה בין קרן לקרן במקום הילוך רגלי הכוהנים כדי לפרסמו שהוא ראש חודש ומולחין שם את האברים ובוזקין מלח על גבי הכבש אפילו בשבת כדי שלא יחליק וייפלו הכוהנים שם בעת הליכתן בעצים למערכה ואף על פי שהמלח חוצץ בין רגליהם ובין הכבש הואיל ואין ההולכה הזאת עבודה אינן חוששין ואחר שמעלין האברים לכבש מתכנסין כולם ללשכת הגזית