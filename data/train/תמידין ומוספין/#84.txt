ביכר הקרוב מביאין אותו מכל מקום מארץ ישראל מצותו לבוא מן הלח לא מצאו יביאו מן היבש היה דרכן להביא מן השדות שבדרום היה נר חצי השדה וזורע חצייה בשנה זו ובשנה אחרת נר החצי שזרע וזורע החצי שנר ומביא ממנו עומר זה מן השעורים היה בא ודבר זה קבלה ממשה רבנו וכיצד היה נעשה מערב יום טוב יוצאין שלוחי בית דין ועושין אותו כריכות במחובר לקרקע כדי שיהיה נוח לקצור וכל העיירות הסמוכות לשם מתכנסות כדי שיהיה נקצר בעסק גדול וקוצרין שלוש סאין שעורים בשלושה אנשים ובשלוש קופות ובשלוש מגלות כיון שחשיכה אומר להם הקוצר לכל העומדים שם בא