או אינם ממושבותיכם לפיכך לא יביא ואם הביא כשר וכיצד היו עושין מביאין שלוש סאין חיטין חדשות ושפין אותן ובועטין בהן כדרך כל המנחות וטוחנין אותן סולת ומנפין מהן שני עשרונות בשתים עשרה נפה והשאר נפדה ונאכל לכל אדם וחייב בחלה ופטור מן המעשרות כמו שביארנו וכולן אם ריבה במידת הסאין שבאין מהן או מיעט כשרות היה ערב יום טוב שבת אופין אותן מערב שבת ונאכלות בשלישי לאפייתן שהוא יום טוב והרי מפורש בתורה שהם חמץ וכיצד עושה מביא שאור ממקום אחר ונותנו לתוך העישרון וממלא העישרון סולת ומחמצו באותו השאור ומרובעות הן אורך כל חלה שבעה טפחים ורוחבה ארבעה