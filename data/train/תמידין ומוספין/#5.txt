מקריבין כפרתן אחר תמיד של בין הערביים ביום ארבעה עשר כדי שיהיו טהורין לאכול פסחיהן לערב ערב פסחים בין בחול בין בשבת היה התמיד נשחט בשבע ומחצה וקרב בשמונה ומחצה כדי שיהיה להם פנאי לשחוט פסחיהן ואם חל ערב פסחים להיות ערב שבת היו שוחטין אותו בשש ומחצה בתחילת זמנו וקרב בשבע ומחצה כדי שיהיה להם ריוח ביום לצלות קודם שייכנס השבת אף על פי שאין שוחטין אחר תמיד של בין הערביים מקטירין כל דבר הראוי להקטרה כל היום ומקטירין אברי עולות והאימורין עד חצי הלילה כמו שביארנו במעשה הקרבנות ואברין ואימורין שלא נתאכלו בין מן התמיד בין משאר הקרבנות