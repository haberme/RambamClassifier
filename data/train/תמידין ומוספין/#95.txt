אחרת והקוצר קודם קצירת העומר אינו לוקה והקציר כשר שכח ולא מנה בלילה מונה ביום ואין מונין אלא מעומד ואם מנה מיושב יצא וצריך לברך בכל לילה אשר קידשנו במצוותיו וציוונו על ספירת העומר קודם שיספור מנה ולא בירך יצא ואינו חוזר ומברך ביום חמישים מספירת העומר הוא חג השבועות והוא יום עצרת וביום זה מקריבין מוסף כמו מוסף ראש חודש שני פרים ואיל ושבעה כבשים כולם עולות ושעיר חטאת ואלו הן הקרבנות האמורות בחומש הפקודים והן מוסף היום ועוד מביאין יתר על המוסף ביום הזה מנחה חדשה שתי הלחם ומקריבין עם הלחם פר ושני אילים ושבעה כבשים הכול עולות