יציל ואם לאו יציל בידיו בלא נטילת ידיים ואף על פי שהוא מטמאה כמו שיתבאר בעניין טהרות במה דברים אמורים בחבית של יין והוא שיהיה בגת התחתונה פחות ממאה שהרי יידמע הכול וייפסד אבל אם היה בתחתונה מאה בזו החבית שהרי היא עולה באחד ומאה או שהייתה חבית של שמן תרד ותיטמא ואל יטמאנה בידיו שהרי כולו ראוי להדלקה ואין שם הפסד מרובה וכן חבית שמן שנשפכה אם יכול להציל רביעית בטהרה יציל ואם לאו יציל בטומאה שכיון שנשברה החבית אינו מוזהר שלא להציל בטומאה מפני שהוא בהול היה עובר ממקום למקום וכיכרות של תרומה בידו אמר לו הנוכרי תן