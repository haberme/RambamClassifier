רוכבי גמלים אסורין לאכול בתרומה עד שיטבלו ויעריבו שמשן שהן בחזקת טומאה מפני חימום הרכיבה על עור הגמל מוציא טיפה של שכבת זרע המשמשת מיטתה אם לא נתהפכה בשעת תשמיש טובלת ואוכלת בתרומה לערב ואם נתהפכה בשעת תשמיש הרי זו אסורה לאכול בתרומה כל שלושה ימים שאי אפשר לה שלא תפלוט ותהיה טמאה כמו שיתבאר במקומו תרומת חוצה לארץ הואיל ועיקרה מדבריהן אינה אסורה באכילה אלא לכוהן שטומאה יוצאה עליו מגופו והן בעלי קראין וזבין וזבות ונידות ויולדות וכולן שטבלו מותרין לאוכלה אף על פי שלא העריבו שמשן אבל טמאי מגע טמאות בין שנגע במת שאי אפשר לנו היום ליטהר