והוסיף לשם תרומה אותה התוספת חייבת במעשרות ומפריש ממנה הכוהן המעשרות ואחר כך יאכלנה תרם ועלתה בידו אחד מחמישים ואחת הרי זו תרומה ויחזור ויתרום פעם שנייה כדי להשלים השיעור שבדעתו והתוספת הזאת יש לו להפרישה במידה או במשקל או במניין אבל לא יפרישנה אלא מן המוקף בראשונה המפריש מקצת התרומה אותו המקצת אינו תרומה והרי הוא כחולק הכרי ואף על פי כן צריך להפריש תרומת אותו מקצת ממנו ולא יפריש עליו מפירות אחרות הפריש מקצת תרומה מכרי זה ומקצת תרומת כרי אחר ממנו הרי זה לא יתרום מזה על זה האומר תרומת הכרי הזה לתוכו אם אמר בצפונו או