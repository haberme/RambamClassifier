שלישי המעשר ללוי ושני שלישי תרומת מעשר לכוהן ומוכר לו השליש ישראל שמכר פירותיו לגוי קודם שיבואו לעונת המעשרות וגמרן הגוי פטורין מן התרומה ומן המעשרות ואם אחר שבאו לעונת המעשרות אף על פי שגמרן הגוי חייבין בכול מדבריהם וכן גוי שגמר פירות ישראל הואיל ודיגונן ביד גוי אינן חייבין בתרומה ומעשרות אלא מדבריהן מכר הגוי לישראל פירות מחוברין אחר שבאו לעונת המעשרות ומירחן הגוי ברשות ישראל אינן חייבין בתרומה ומעשרות הואיל ובאו לעונת המעשרות ברשות הגוי ומירחן הגוי אף על פי שהן ברשות ישראל הקונה שדה בסוריה חייב בתרומות ומעשרות מדבריהם כמו שיתחייב מן התורה הקונה בירושלים כמו שביארנו