ספקות ששורפין עליהן את התרומה כמו שיתבאר בעניין טומאה וטהרה חבית של תרומה שנולד לה ספק טומאה הרי זה לא יחדש בה דבר לא יזיזנה ממקומה ולא יגלנה אלא יניחנה עד שתיטמא ודאי ותישרף ואין חוששין שמא תיאכל חבית שנשברה בגת העליונה והתחתונה טמאה אם יכול להציל ממנה רביעית בטהרה יציל ואם לאו יציל בידיו בלא נטילת ידיים ואף על פי שהוא מטמאה כמו שיתבאר בעניין טהרות במה דברים אמורים בחבית של יין והוא שיהיה בגת התחתונה פחות ממאה שהרי יידמע הכול וייפסד אבל אם היה בתחתונה מאה בזו החבית שהרי היא עולה באחד ומאה או שהייתה חבית של שמן