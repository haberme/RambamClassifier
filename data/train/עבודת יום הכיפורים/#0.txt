וביאור מצוה זו בפרקים אלו מצות הצום מקריבין תמיד בשחר ותמיד בין הערביים כסדר כל יום ויום ומקריבין מוסף היום פר ואיל ושבעה כבשים כולן עולות ושעיר חטאת נעשה בחוץ והוא נאכל לערב ועוד מקריבין יתר על מוסף זה פר בן בקר לחטאת והוא נשרף ואיל לעולה ושניהם משל כוהן גדול ואיל הבא משל ציבור האמור בפרשת אחרי מות הוא האיל האמור בחומש הפקודים בכלל המוסף והוא הנקרא איל העם ועוד מביאין משל ציבור שני שעירי עיזים אחד קרב חטאת והוא נשרף והשני שעיר המשתלח נמצאו כל הבהמות הקרבות ביום זה חמישה עשר שני תמידין ופר ושני אילים ושבעה כבשים