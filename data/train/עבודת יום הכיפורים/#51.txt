הגדול לפי גודלו והקטן לפי קוטנו ונותן לתוך הכף כבר ביארנו שהולכה בשמאל פוסלת בדם הקודשים ובשאר העבודות לפיכך היה מן הדין שיוליך המחתה בשמאלו וכף הקטורת בימינו אבל מפני כובד המחתה ועוד שהיא חמה אינו יכול לסובלה בשמאלו עד הארון לפיכך נוטל המחתה בימינו וכף הקטורת בשמאלו ומהלך בהיכל עד שהוא מגיע לקודש הקודשים מוצא הפרוכת פרופה נכנס לקודש הקודשים עד שהוא מגיע לארון הגיע לארון נותן את המחתה בין שני הבדים ובבית שני שלא היה ארון היה מניחה על אבן השתייה ואוחז שפת הכף בראשי אצבעותיו או בשיניו ומערה הקטורת בגודלו לתוך חופניו עד שמחזירה למלוא חופניו כשהייתה