ורגליו ופושט בגדי זהב ולובש בגדי עצמו ויוצא לביתו וכל העם מלווין אותו עד ביתו ויום טוב היה עושה על שיצא בשלום מן הקודש כל עבודות שעובד בבגדי לבן בפנים בהיכל צריך לעשותן על הסדר שביארנו ואם הקדים בהן מעשה לחברו לא עשה כלום קטורת שחפנה קודם שחיטת הפר לא עשה כלום אף על פי שהחפינה בעזרה צורך פנים כעבודת פנים היא וכן שעיר ששחטו קודם מתן דמו של פר לא עשה כלום אף על פי שהשחיטה בעזרה הרי דמו נכנס לפנים איל ושעיר המוספין שעשה אותן קודם עבודת היום אינן כלום הקדים דם השעיר לדם הפר בקודש הקודשים יזה