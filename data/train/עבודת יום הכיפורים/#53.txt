וזו היא עבודה קשה שבמקדש וצובר את הקטורת על גבי הגחלים בידו לפנים במחתה כדי שתהיה הקטורת קרובה לארון רחוקה מפניו שלא ייכווה וממתין שם עד שיתמלא הבית עשן ויוצא והוא מהלך אחורנית מעט מעט פניו לקודש ואחוריו להיכל עד שיצא מן הפרוכת ומתפלל שם בהיכל אחר שיצא תפילה קצרה שלא להבעית את העם שמא יאמרו מת בהיכל וכך היה מתפלל יהי רצון מלפניך ה' אלוהינו שאם הייתה שנה זו שחונה תהיה גשומה ולא יסור שבט מבית יהודה ולא יהיו עמך בית ישראל צריכין לפרנסה ואל תיכנס לפניך תפילת עוברי דרכים ואחר כך נוטל דם הפר מזה שהוא מנדנדו ונכנס