וכל אלו ההזיות אינו מתכוון בהן להזות לא למעלה ולא למטה אלא כמצליף ואחר כך מערב שני הדמים דם הפר ודם השעיר ומזה משניהן ארבע הזיות על ארבע קרנות מזבח הזהב שבהיכל ושבע הזיות על אמצעו של מזבח זה וכל אלו השלוש וארבעים הזיה טובל אצבעו בדם טבילה על כל הזיה לא שיזה שתי הזיות מטבילה אחת ושיירי הדם שופך על יסוד מערבי של מזבח החיצון ואחר כך משלח את השעיר החי ביד איש המוכן להוליכו למדבר והכול כשרים להוליכו אלא שעשו כוהנים גדולים קבע ולא היו מניחין את ישראל להוליכו וסוכות היו עושין מירושלים ועד תחילת המדבר ושובת איש