זה וכולן נקראים מצות לולב ואין פוחתין מהן ואין מוסיפין עליהן ואם לא נמצא אחד מהן אין מביאים תחתיו מין אחר הדומה לו מצוה מן המובחר לאגוד לולב והדס וערבה ולעשות שלושתן אגודה אחת וכשהוא נוטלם לצאת בהן מברך תחילה על נטילת לולב הואיל וכולן סמוכין לו ואחר כך נוטל האגודה הזאת בימינו ואתרוג בשמאלו ונוטלן דרך גדילתן שיהיו עיקריהן למטה לארץ וראשיהן למעלה לאוויר ואם לא אגדן ונטלן אחד אחד יצא והוא שיהיו ארבעתן מצויין אצלו אבל אם לא היה לו אלא מין אחד או שחסרו מין אחד לא ייטול עד שימצא השאר כמה נוטל מהן לולב אחד ואתרוג