וכן אם סיככה כהלכתה ועיטרה במיני פירות ובמיני בגדים וכלים שתלין בה בין בכותליה בין בסכך כדי לנאותה כשרה נואיי הסוכה אין ממעטין בגובהה אבל ממעטין ברוחבה היו נואיי הסוכה מופלגין מגגה ארבעה טפחים או יתר פסולה שנמצא היושב שם כאילו אינו תחת הסכך אלא תחת הנואי שהוא אוכלין וכלים שאין מסככין בהן סכך שהיו בו חלונות שהאוויר נראה מהן אם יש בכל האוויר ככל מקום המסוכך הרי זו פסולה מפני שחמתה תהיה מרובה על צילתה וכל שהחמה מרובה על הצל אינו סכך ואם היה הסיכוך רב על האוויר כשרה במה דברים אמורים בשלא היה במקום אחד אוויר שלושה טפחים