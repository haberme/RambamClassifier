אבל שני עמודים שפרס עליהן סדין וכן כילה שאין בגגה טפח אפילו גבוהין כל שהוא מותר לישן תחתיהם בסוכה שאינן כסוכה בתוך סוכה מפני שאין לה גג סוכה שאולה כשרה וכן הגזולה כשרה כיצד אם תקף על חברו והוציאו מסוכתו וגזלה וישב בה יצא שאין הקרקע נגזלת ואם גזל עצים ועשה מהן סוכה יצא תקנת חכמים היא שאין לבעל העצים אלא דמי עצים בלבד ואפילו גזל נסרים והניחן ולא חיברן ולא שינה בהן כלום יצא העושה סוכה ברשות הרבים הרי זו כשרה נשים ועבדים וקטנים פטורים מן הסוכה טומטום ואנדרוגינוס חייבים מספק וכן מי שחצייו עבד וחצייו בן חורין חייב