ופחות מכאן כשרה כיצד בית שנפחת באמצעו וסיכך על מקום הפחת וכן חצר המוקפת אכסדרה שסיכך עליה וכן סוכה גדולה שהקיפוה בדבר שאין מסככין בו בצד הדפנות מלמעלה אם יש משפת הסכך הכשר ולכותל ארבע אמות פסולה פחות מכאן רואין כאילו הכותל נעקם וייחשב זה הסכך הפסול מן גוף הכותל וכשרה ודבר זה הלכה למשה מסיניי ואי זו היא סוכה קטנה כל שאין בה אלא שבעה טפחים על שבעה טפחים וגדולה כל שיישאר בה יתר על הסכך הפסול שבעה טפחים על שבעה טפחים סכך כשר סיכך בדבר פסול ודבר כשר זה בצד זה ואין במקום אחד מסכך הפסול רוחב שלושה