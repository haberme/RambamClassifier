פעמים נמצא מניין התקיעות שלושים כדי להסתלק מן הספק שיעור תרועה כשתי תקיעות שיעור שלושה שברים כתרועה הרי שתקע והריע ותקע תקיעה ארוכה ומשך בה כשניים בראשונה אין אומרין תיחשב כשתי תקיעות ויריע אחריה ויחזור ויתקע אלא אפילו משך בה כל שעה אינה אלא תקיעה אחת וחוזר ותוקע ומריע ותוקע שלושה פעמים שמע תקיעה אחת בשעה זו ושנייה בשעה שנייה אפילו שהה כל היום כולו הרי אלו מצטרפין ויצא ידי חובתו והוא שישמע כל בבא מהן על סדרה לא שישמע תרועה ואחריה שתי תקיעות או שתי תקיעות ואחריהן תרועה וכיוצא בזה שמע תשע תקיעות מתשעה בני אדם כאחד לא יצא