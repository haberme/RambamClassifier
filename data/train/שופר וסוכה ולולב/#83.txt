לסוכה עד שיגמור סעודתו היה ישן וירדו גשמים בלילה ונכנס לתוך הבית ופסקו הגשמים אין מטריחין אותו לחזור לסוכה כל אותו הלילה אלא יישן בביתו עד שיעלה עמוד השחר גמר מלאכול ביום השביעי בשחרית לא יתיר סוכתו אבל מוריד הוא את כליו ומפנה אותה מן המנחה ומעלה אין לו מקום לפנות פוחת בה ארבעה על ארבעה ואם הוצרך לסעוד בשאר היום צריך לאכול בסוכה שמצותה כל שבעה כל זמן שייכנס לישב בסוכה כל שבעה מברך קודם שיישב אשר קידשנו במצוותיו וציוונו לישב בסוכה ובלילי יום טוב הראשון מברך על הסוכה ואחר כך מברך על הזמן ומסדר כל הברכות על הכוס