זה זב וצריך ספירת שבעה וביאת מים חיים ואינו חייב בקרבן ראה שלוש ראייות הרי זה זב גמור וחייב בקרבן ואין בין זב שראה שתי ראייות לרואה שלוש אלא קרבן בלבד ודברים אלו כולן דברי קבלה מפי משה רבנו מסיניי ואם הפסיק הזב בין ראייה לראייה יום גמור אינן מצטרפות כיצד ראה ראייה בשבת וראייה שנייה בשני בשבת אין מצטרפות ואינו זב וכן אם ראה ראייה שנייה באחד בשבת וראה ראייה שלישית בשלישי בשבת אינו חייב בקרבן שאין זו מצטרפת לשתיים שהרי הפסיק ביניהן יום אחד אבל אם ראה אחת היום ואחת בלילה שלאחריו הרי אלו מצטרפות ואין צריך לומר