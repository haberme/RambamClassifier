אפילו היה מום גדול וגלוי לכול לא יתירו אלא מומחה שנטל רשות וכל הבכורות אדם רואה חוץ מבכור עצמו אם אין שם מומחה והיה המום מן המומין הגלויין המובהקין כגון שנסמית עינו או נקטעה ידו או נשברה רגלו הרי זה ישחוט על פי שלושה בני הכנסת וכן בכור שיצא לחוצה לארץ ונפל בו מום מובהק הרי זה ניתר על פי שלושה בני הכנסת אין רואין את הבכור לישראל עד שיהיה כוהן עימו שמא יאמר לו המומחה מום הוא ומותר לשחוט עליו וילך וישחטנו לעצמו ולא ייתננו לכוהן שאף על פי שאינו חשוד לאכול קודשים בחוץ חשוד הוא לגזול מתנות כהונה