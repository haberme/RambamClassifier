לפיכך אם היה חכם וידוע שהוא מדקדק על עצמו רואין לו היה המום גלוי לכול כגון שנקטעה ידו או רגלו הואיל והביאו לחכם המומחה הרי זה בחזקת מדקדק על עצמו לפיכך רואין לו אף על פי שאין עימו כוהן השוחט את הבכור ואחר כך הראה את מומו אף על פי שהוא מום גלוי שאינו משתנה בשחיטה כגון שנחתכה ידו או רגלו הואיל ונשחט שלא על פי מומחה הרי זה אסור וייקבר כבכור שמת בכור שהייתה לו ביצה אחת ושני כיסין ובדקו המומחה והושיבוהו על חרגוזו ומיעכו ולא יצאת ביצה שנייה והתירו המומחה ונשחט ונמצאת השנייה דבוקה בכסלים הרי זה מותר