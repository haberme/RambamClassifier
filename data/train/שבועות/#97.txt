כיצד תבעו ואמר לו אנסת או פיתית בתי והוא אומר לא אנסתי ולא פיתיתי ונשבע חייב בשבועת הפיקדון שאף על פי שאינו משלם קנס על פי עצמו אילו הודה לו היה משלם בושת ופגם על פי עצמו וכן האומר לחברו גנבת שורי והוא אומר לא גנבתי ונשבע חייב בשבועת הפיקדון שאף על פי שאינו משלם כפל בהודאתו משלם הוא את הקרן בהודאתו האומר לחברו עשית בי חבורה והוא אומר לא עשיתי המית שורך את שורי והוא אומר לא המית ונשבע חייב בשבועת הפיקדון שאילו הודה היה חייב לשלם נתן שורו לשומר חינם ומת השור תבעו ואמר לו היכן שורי שהפקדתי