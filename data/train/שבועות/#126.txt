משבועת העדות שאם העידו בדבר זה לא יתחייב הנתבע ממון באמירתו וכן כל כיוצא בזה תבען להעיד לו שהוא כוהן או לוי או שאינו בן גרושה או בן חלוצה וכפרו ונשבעו פטורין משבועת העדות שאילו הודו והעידו לא היו מחייבין בעדותן ממון היה עד אחד והשביעו וכפר פטור משבועת העדות שאין עדות עד אחד מחייבת ממון תבע את שני עדיו שיעידו לו שזינתה אשתו וכפרו ונשבעו הרי אלו חייבין בשבועת העדות שאילו העידו היו מפסידין לה כתובתה וייפטר זה שתבען והרי כפרו בעדות ממון תבע עדי קינוי או עדי סתירה וכפרו ונשבעו פטורין משבועת העדות שאפילו העידו אין כאן חיוב