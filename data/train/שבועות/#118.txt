כשיכפרו בעדותן בבית דין ואם לא ענו אמן אינן חייבין ואין העדים חייבין עד שישביעם בלשון שהן מכירין אותה הנה למדת שאין העדים חייבין בשבועת העדות אלא על פי עשרה דברים ואלו הן שיתבעם התובע ושתהיה עדות ממון ושיהיה ממון המיטלטל ושיתחייב הנתבע לשלם בעדותן לבדה אם העידו ושיכפרו אחר שתבען התובע ושיכפרו בבית דין ושתהיה שם שבועה בשם או בכינוי ושתקדם ידיעת העדות לשבועה ושייחד עדיו בעת השבועה או בעת התביעה ושתהיה השבועה בלשון שהן מכירין אותה כל מקום שאמרנו פטור משבועת העדות אבל חייב בשבועת ביטוי והוא שנשבע או שענה אמן אם השביעו אחר שהרי נשבע על שקר