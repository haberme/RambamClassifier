שבועה חלה עליו לפיכך אם פירש ואמר שבועה שלא אוכל חרצן אחד ואכלו חייב שבועה שלא אוכל תמרים ונבילות וטריפות ואכל כזית נבילה או טריפה חייב אף משום שבועת ביטוי שהרי כלל דברים האסורין עם דברים המותרין ומתוך שחלה שבועה על התמרים חלה על דברים האסורים כמו שביארנו נשבע שיאכל נבילה וטריפה וכיוצא בהן מאיסורי תורה הרי זה לוקה משום שבועת שוא בין אכל בין לא אכל שבועה שאוכל כיכר זו שבועה שלא אוכלנה השנייה שבועת שוא שהרי מצוה עליו לאוכלה ולוקה על שבועה שנייה בין אכל בין לא אכל ואם לא אכלה חייב אף בשבועת ביטוי שבועה שלא אוכל