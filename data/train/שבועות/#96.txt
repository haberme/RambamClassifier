שאילו הודה לו לא היה משלם מפני שהוא קנס אבל חייב בשבועת ביטוי וכן כל כיוצא בזה התובע חברו בדבר שיש בו קנס שאינו משלם אותו על פי עצמו כמו שביארנו ויש בו ממון שהוא משלם אותו על פי עצמו וכפר בכל הדבר ונשבע הרי זה חייב משום שבועת הפיקדון כיצד תבעו ואמר לו אנסת או פיתית בתי והוא אומר לא אנסתי ולא פיתיתי ונשבע חייב בשבועת הפיקדון שאף על פי שאינו משלם קנס על פי עצמו אילו הודה לו היה משלם בושת ופגם על פי עצמו וכן האומר לחברו גנבת שורי והוא אומר לא גנבתי ונשבע חייב בשבועת הפיקדון