או גר ומשוחרר שנשא שתוקית או אסופית הוולד שתוקי או אסופי הטבילוהו בית דין לשם גירות או שטבל משהגדיל הרי הוא כשאר אסופים הנמצאים בערי ישראל היו רוב העיר גויים מותר להאכילו נבילות וטריפות היה רובן ישראל מחזירין לו אבידתו כישראל מחצה למחצה מצוה להחיותו כישראל ומפקחין עליו את הגל בשבת והרי הוא לעניין נזקין ככל ספק ממון המוציא מחברו עליו הראיה ייראה לי שכל מדינה שיש בה שפחה או גויה הראויה לוולד הואיל והאסופי הנמצא שם ספק גוי או ספק עבד כשיישא הגיורת כמו שביארנו הרי זו ספק אשת איש והבא עליה פטור שאין הורגין מספק וכן ייראה לי