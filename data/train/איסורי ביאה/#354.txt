וכן אחת מן הנשים האסורות לכהונה שנבעלה לכוהן נתחללה אבל הכוהן עצמו שעבר העבירה לא נתחלל ובין שנבעלה באונס בין שנבעלה בשגגה בין כדרכה בין שלא כדרכה משהערה בה נתחללה והוא שיהיה הכוהן בן תשע שנים ויום אחד ומעלה ותהיה זו האסורה לו בת שלוש שנים ויום אחד ומעלה כוהן גדול שנשא בוגרת או מוכת עץ לא חיללה וכן אם בעל בעילה בלא נישואין לא חיללה כוהן הבא על ערווה מן העריות חוץ מנידה או על אחת מחייבי לאוין השווין בכול עשה אותה זונה כמו שביארנו חזר ובא עליה ביאה שנייה בין הוא בין כוהן אחר נעשת חללה וזרעו ממנה