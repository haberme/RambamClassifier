כיצד מצלת כל אישה שאמרה טהורה אני נאמנת ואף על פי שאין לה עד מתוך שיכולה לומר נמלטתי כשנכבשה העיר או במחבואה הייתי וניצולתי נאמנת לומר לא נמלטתי ולא נחבאתי ולא נטמאתי במה דברים אמורים בגדוד של אותה מלכות שהם מתיישבין בעיר ואינן יראין לפיכך חוששין להם שמא בעלו אבל גדוד של מלכות אחרת שפשט ושטף ועבר לא נאסרו הנשים מפני שאין להם פנאי לבעול שהן עוסקים בשלל ובורחין להם ואם שבו נשים ונעשו ברשותן אף על פי שרדפו אחריהם ישראל והצילו אותן מידם הרי הן אסורות האישה שנחבשה ביד גויים על ידי ממון מותרת ועל ידי נפשות אסורה לכהונה