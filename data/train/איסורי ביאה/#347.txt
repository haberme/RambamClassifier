וטהורה אני והתירוה בית דין להינשא ואחר כך באו שני עדים שנשבת הרי זו תינשא לכתחילה ולא תצא מהיתרה ואפילו נכנס אחריה השבאי והרי היא שבויה לפנינו ביד אדוניה הרי זו לא תצא מהיתרה שהתירוה ומשמרין אותה מעתה עד שתיפדה באו לה שני עדים אחר כך שנטמאת אפילו נישאת ואפילו היו לה בנים הרי זו תצא ואם בא עד אחד אינו כלום אמרה נשביתי וטהורה אני ויש לי עדים שאני טהורה אין אומרין נמתין עד שיבואו עדים אלא מתירין אותה מיד ולא עוד אלא אפילו יצא עליה קול שיש עליה עדי טומאה מתירין אותה עד שיבואו עדים שבשבויה הקלו האב