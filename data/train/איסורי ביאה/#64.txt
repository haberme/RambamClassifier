כיצד מקנח האיש עצמו במטלית נכונה לו ומקנחת האישה עצמה במטלית נכונה לה ורואין בהן שמא ראתה דם בשעת תשמיש ויש לאיש להניח אשתו שתבדוק במטלית שלו מתוך שנאמנת על שלה נאמנת על שלו בגדים אלו שמקנחין בהן צריכין שיהיו של פשתן שחקים ולבנים והם הנקראים עידים בעניין זה והבגד שמקנח בו נקרא עד שלו והבגד שמקנחת היא בו נקרא עד שלה הצנועות אינן משמשות עד שיבדקו עצמן תחילה קודם תשמיש ואישה שאין לה וסת אסורה לשמש עד שתבדוק לפיכך היא משמשת בשני עידים אחד לפני התשמיש ואחד לאחר התשמיש אבל אישה שיש לה וסת אינה צריכה עד לפני התשמיש