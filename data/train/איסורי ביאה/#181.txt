בעת שישבה נהרגה מאכולת ודם זה דם מאכולת הוא ועד כמה עד כגריס אבל אם מצאה הכתם יתר מכגריס אינה תולה במאכולת ואפילו הייתה מאכולת רצוצה בכתם הואיל והוא יתר מכגריס אינה תולה במאכולת וכן תולה בבנה ובבעלה אם היו עסוקין בדם או שהיו ידיהן מלוכלכות בו או שהייתה בהן מכה תולה ואומרת הן נגעו בה והיא לא ידעה ודם זה מחמתן הוא אין מחזיקין דם ממקום למקום לתלות בו כיצד הייתה לה מכה בכתפה ונמצא כתם על שוקה אין אומרין שמא בידיה נגעה במכה ונגעה במקום זה וכן כל כיוצא בזה אין תולין בו בין בגופה בין בחלוקה נתעסקה