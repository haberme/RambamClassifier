ומן הצדוקיין למדו דבר זה ומצוה לכופן כדי להוציא מליבן ולהחזירן לדברי חכמים שתספור שבעת ימי נקיים בלבד כמו שביארנו כל שבעת ימי נקיים שבזמן הזה אף על פי שהן ספק אם טבלה בהן כאילו לא טבלה ואם טבלה בשביעי אף על פי שאסור לעשות כן לכתחילה שמא יבוא לבעול בשביעי אחר הטבילה הואיל וטבלה בזמנה אפילו הייתה זבה ודאית הרי זו עלתה לה טבילה ואסור לו לאדם שידבק באשתו בשבעת ימי נקיים ואף על פי שהיא בכסותה והוא בכסותו ולא יקרב לה ולא ייגע בה אפילו באצבע קטנה ולא יאכל עימה בקערה אחת כללו של דבר ינהוג עימה בימי