הכול בכרת שנאמר בנידה שבעת ימים תהיה בנידתה ויקרא טויט ובזבה נאמר כל ימי זוב טומאתה כימי נידתה תהיה ויקרא טוכה וביולדת הוא אומר כימי נידת דוותה תטמא ויקרא יבב וטמאה שבועיים כנידתה ויקרא יבה במה דברים אמורים שהטומאה תלויה בימים בשטבלה במי מקוה אחר הימים הספורים אבל נידה וזבה ויולדת שלא טבלו במי מקוה הבא על אחת מהן אפילו אחר כמה שנים חייב כרת שבימים וטבילה תלה הכתוב שנאמר ורחצו במים ויקרא טויח בניין אב לכל טמא שהוא בטומאתו עד שיטבול הגויים אין חייבין עליהם משום נידה ולא משום זבה ולא משום יולדת וחכמים גזרו על כל הגויים זכרים