אם יש שם שני עדים שנשבת אינה נאמנת עד שיעיד לה אחד שהיא טהורה היו שם שני עדים שנשבת ועד אחד מעיד שנטמאת ואחד מכחיש אותו ומעיד לה שהיא טהורה ולא נתייחד עימה גוי עד שנפדית אפילו זה שמעיד שהיא טהורה אישה או שפחה הרי זו מותרת מי שאמרה נשביתי וטהורה אני והתירוה בית דין להינשא ואחר כך באו שני עדים שנשבת הרי זו תינשא לכתחילה ולא תצא מהיתרה ואפילו נכנס אחריה השבאי והרי היא שבויה לפנינו ביד אדוניה הרי זו לא תצא מהיתרה שהתירוה ומשמרין אותה מעתה עד שתיפדה באו לה שני עדים אחר כך שנטמאת אפילו נישאת ואפילו