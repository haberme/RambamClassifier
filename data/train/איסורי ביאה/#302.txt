מקום שמא יפגעו בערווה הוולד שהיה מושלך בדרך ובא אחד ואמר בני הוא ואני השלכתיו נאמן וכן אימו נאמנת נאסף מן השוק ובאו אביו ואימו אחר כך ואמרו בננו הוא אין נאמנין הואיל ויצא עליו שם אסופי ובשני רעבון נאמנין שמפני הרעב השליכוהו והן רוצין שיזונו אותו אחרים ולפיכך שתקו עד שנאסף נמצא הוולד מהול או שהומלח או שהוחתל או שהיה הכוחל בעיניו או הקמיעין בצווארו או שנמצא תחת אילן מסובך שאין חיה נכנסת לו והיה סמוך לעיר או שנמצא בבית הכנסת הסמוך לעיר או בצידי רשות הרבים אין בו משום אסופי מאחר שהן משמרין אותו שלא ימות בחזקת כשר