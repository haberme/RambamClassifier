נישאת לשני וראת דם כך בשעת תשמיש שלושה פעמים הרי זו תתגרש ומותרת להינשא לשלישי נישאת לשלישי וראת דם כך בשעת תשמיש פעם ראשונה ושנייה ושלישית הרי זו תתגרש ואסורה להינשא עד שתבריא מחולי זה האישה מיטמאה באונס בין לנידה בין לזיבות כיצד כגון שקפצה ממקום למקום או ראת בהמה או עוף מתעסקין זה עם זה וחמדה וראת דם וכן כל כיוצא בזה הואיל וראת דם מכל מקום נטמאת ומיטמאה בכל שהוא ואפילו ראת דם טיפה כחרדל הרי זו כמי שזב ממנה דמים הרבה כל הנשים מיטמאות בבית החיצון ואף על פי שלא יצא הדם לחוץ אלא נעקר מן הרחם