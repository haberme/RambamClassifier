והמסרס את הנקבה בין באדם בין בשאר מינים פטור המשקה עיקרין לאדם או לשאר מינים כדי לסרסו הרי זה אסור ואין לוקין עליו ואישה מותרת לשתות עיקרין שמסרסין אותה עד שלא תלד הרי שכפת את האדם ושיסה בו כלב או שאר חיות עד שעשהו כרות שופכה או שהושיבו במים או בשלג עד שביטל ממנו אברי תשמיש אינו לוקה עד שיסרס בידו וראוי להכותו מכת מרדות אסור לומר לגוי לסרס בהמה שלנו ואם לקחה הגוי מעצמו לסרס אותה מותר ואם הערים ישראל בדבר זה קונסין אותו ומוכרה לישראל אחר ואפילו לבנו הגדול מותר למוכרה אבל לבנו הקטן אינו מוכרה ולא נותנה