היו מזידין מכין אותן מכת מרדות בת כוהן שזינתה כשהיא אשת איש בין שהיה בעלה כוהן בין שהיה ישראל ואפילו היה בעלה ממזר או נתין או שאר מחוייבי לאוין הרי זו בשריפה שנאמר ובת איש כוהן כי תיחל לזנות באש תישרף ויקרא כאט ובועלה בחנק וכן בת ישראל אשת כוהן בחנק כדין כל אשת איש הבא על נערה מאורסה שניהן בסקילה ואינן חייבין סקילה עד שתהיה נערה בתולה מאורסה והיא בבית אביה הייתה בוגרת או שנכנסה לחופה אף על פי שלא נבעלה אפילו מסרה האב לשלוחי הבעל וזינת בדרך הרי זו בחנק והבא על קטנה מאורסה בבית אביה הוא בסקילה