אלא משום צניעות אבל אחר תשמיש הכול צריכין שני עידים אחד לו ואחד לה אפילו מעוברת ומניקה וזקנה וקטנה לא תשמש אלא בשני עידים אחד לו ואחד לה אבל בתולה ויושבת על דם טוהר אינה צריכה עידים שהרי הדם שותת ממנה המשמש מיטתו פעמים רבות אינן צריכין לבדוק שני העידים שלהן על כל ביאה וביאה אלא מקנח בעד שלו והיא בעד שלה אחר כל ביאה וביאה כל הלילה ולמחר יבדקו העידים נמצא הדם על עד שלו או על עד שלה הרי זו טמאה שימשה מיטתה וקינחה עצמה ואבד העד הרי זו לא תשמש פעם שנייה עד שתבדוק בעד אחר תחילה