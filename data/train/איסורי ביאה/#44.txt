נתגיירה והיא פחותה מבת שלוש שנים הרי זו בחנק ככל אשת איש דין חדש יש במוציא שם רע ומה הוא החידוש שאם נמצא הדבר אמת ובאו עדים שזינתה כשהייתה נערה מאורסה ואף על פי שזינתה אחר שיצאה מבית אביה ואפילו זינתה אחר שנכנסה לחופה קודם בעילת הבעל סוקלין אותה על פתח בית אביה אבל שאר נערות מאורסות שלא היה להן דין הוצאת שם רע שזינו מאחר שיצאו מבית האב הרי הן בחנק כמו שביארנו הא למדת שבאשת איש שלוש מיתות יש אשת איש שהיא בחנק ויש אשת איש שהיא בשריפה ויש אשת איש שהיא בסקילה והיכן סוקלין את נערה מאורסה