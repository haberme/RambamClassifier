לצאת ידי ספק אשת כוהן שאמרה לבעלה נאנסתי אף על פי שהיא מותרת לבעלה כמו שביארנו הרי היא אסורה לכל כוהן שבעולם אחר שימות בעלה שהרי הודת שהיא זונה ואסרה עצמה ונעשת כחתיכה האסורה כוהן שקידש אישה גדולה או קטנה ואחר זמן בא עליה וטען שמצאה דרוסת איש נאסרה עליו מספק שמא קודם קידושין נבעלה או אחר קידושין אבל ישראל שטען טענה זו לא נאסרה עליו שיש כאן שתי ספקות שמא קודם קידושין שמא אחר קידושין ואפילו נאמר אחר קידושין שמא באונס שמא ברצון שהאנוסה מותרת לישראל כמו שביארנו לפיכך אם קידשה אביה לישראל והיא פחותה מבת שלוש שנים ויום