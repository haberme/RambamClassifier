הרואה כתם דם על בשרה או על בגדיה אף על פי שלא הרגישה ואף על פי שבדקה עצמה ולא מצאה דם הרי זו טמאה וכאילו מצאה דם לפנים בבשרה וטומאה זו בספק שמא כתם זה מדם החדר בא וכן מדברי סופרים שכל הרואה דם בלא עת וסתה וכל הרואה כתם טמאה למפרע עד עשרים וארבע שעות ואם בדקה בתוך זמן זה ומצאה טהור טמאה למפרע עד זמן בדיקה ואף על פי שהיא טמאה למפרע מדבריהם אינה מטמאה את בועלה למפרע כמו שאמרנו ואינה מונה לנידתה או לכתמה אלא מעת שראת הדם או שמצאה הכתם וכל הרואה כתם הרי זו מקולקלת