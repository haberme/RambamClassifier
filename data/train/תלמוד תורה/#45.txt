אחר אלא מאותו העניין שהן עוסקין בו כדי שלא יתבייש ויש לרב להטעות את התלמידים בשאלותיו ובמעשים שעושה בפניהם כדי לחדדן וכדי שיידע אם זוכרים הם מה שלימדם או אינם זוכרים ואין צריך לומר שיש לו רשות לשאול אותן בעניין אחר שאינן עוסקין בו כדי לזרזן שניים ששאלו שאל אחד בעניין ושאל אחד שלא בעניין נזקקין לעניין מעשה ושאינו מעשה נזקקין למעשה הלכה ומדרש נזקקין להלכה מדרש והגדה נזקקין למדרש הגדה וקל וחומר נזקקין לקל וחומר קל וחומר וגזירה שווה נזקקין לקל וחומר אין ישנים בבית המדרש וכל המתנמנם בבית המדרש חכמתו נעשית קרעים קרעים וכן אמר שלמה בחכמתו וקרעים