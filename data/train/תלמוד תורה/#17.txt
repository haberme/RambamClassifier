מוליכין את הקטן ממלמד למלמד אחר שהוא מהיר ממנו בין במקרא בין בדקדוק במה דברים אמורים בשהיו שניהן בעיר אחת ולא היה הנהר מפסיק ביניהן אבל מעיר לעיר או מצד נהר לצידו אפילו באותה העיר אין מוליכין את הקטן אלא אם כן היה בניין בריא על גבי הנהר בניין שאינו ראוי ליפול במהרה אחד מבני מבוי שביקש להיעשות מלמד אפילו אחד מבני החצר אין יכולין שכניו למחות בידו וכן מלמד תינוקות שבא חברו ופתח בית ללמד תינוקות בצידו כדי שיבואו תינוקות אחרים לו או כדי שיבואו מתינוקות של זה אצל זה אינו יכול למחות בידו שנאמר ה' חפץ למען צדקו