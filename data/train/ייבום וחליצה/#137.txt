בת ייבום הרי זו כמי שאינה ונפלה זיקתו על צרתה בלבד וכן אם גירש אחיו את הערווה או מיאנה בו קודם שימות או שמתה בחיי בעלה ואחר כך מת אחיו הרי צרתה מותרת וחולצת או מתייבמת ואין אומרין הואיל ונעשת צרה לערווה שעה אחת תיאסר לעולם שאין הצרה אסורה עד שתהיה צרת ערווה בשעת נפילה לייבום הייתה זו שהיא ערווה על היבם מקודשת לאחיו שמת בספק או מגורשת ממנו בספק או שהייתה קטנה הראויה למאן ולא מיאנה באחיו בחייו אף על פי שמיאנה ביבם צרתה חולצת ולא מתייבמת ייבם היבם הצרה מפני שדימו שהערווה איילונית ונמצאת הערווה שאינה איילונית תצא