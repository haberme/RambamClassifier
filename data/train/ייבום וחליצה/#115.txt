לייבום ואינן ראויין לחליצה ואלו שאין להן זיקה כלל סריס חמה ואנדרוגינוס מפני שאינן ראויין לוולד ולא הייתה להן שעת הכושר ואלו מייבמין ולא חולצין החירש והשוטה והקטן מפני שאין בהן דעת לחלוץ וכשייבם החירש אינו מוציא לעולם מפני שבעילתו עושה אותה אשת איש גמורה ואין גירושיו גמורין ובן תשע שנים ויום אחד שייבם אינו יכול לגרש עד שיגדיל כמו שביארנו ואלו חולצין ולא מייבמין הספקות כגון שהייתה ספק ערווה ופצוע דכא וכרות שופכה וכיוצא בהן ממיני הסירוס והזקן ביותר שתשש כוחו וכשל ואם בעל סריס אדם קנה שהרי הייתה להן שעת הכושר ומוציא בגט מפני שהוא אסור לבוא בקהל