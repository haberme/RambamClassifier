אחר שחלץ לה יבמה אין מוציאין אותה מידו אבל אם גירשה מן הנישואין וחזר ונשאה אחר שחלצה מוציאין אותה מידו מפני שהיא דומה לאשת איש שנישאת ובא בעלה שהיא אסורה על זה ועל זה כמו שביארנו והיבמה שזינת והיא זקוקה לא נאסרה על יבמה אלא רצה חולץ רצה מייבם כל יבמה שהיא ספק מדבריהם אם יש עליה זיקת יבם או אין עליה זיקת יבם כגון יבמה שילדה ולד שלא כלו לו חודשיו ומת בתוך שלושים יום שדינה שתחלוץ מספק מדבריהם כמו שביארנו אם הלכה ונתקדשה לאחר קודם חליצה חולץ לה יבמה ותשב עם בעלה ואם נתקדשה לכוהן שהוא אסור בחלוצה