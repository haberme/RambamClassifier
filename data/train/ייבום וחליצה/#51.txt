ונמצאת חליצה זו אינה כלום ותינשא לכוהן ויראה הרואה אותה שחלצה ונישאת לכוהן וידמה שהחלוצה מותרת לכהונה והוא אינו יודע בעדים שבאו לפיכך לא תחלוץ ולא תתייבם אלא תישאר בחזקת זקוקה כשיצאת עד שיבואו עדים וכן אישה שהלך בעלה וצרתה למדינת הים ובאו ואמרו לה מת בעליך הרי זו לא תחלוץ ולא תתייבם לעולם עד שייוודע אם ילדה צרתה או לא ילדה ולמה לא תחלוץ אחר תשעה חודשים ממיתת הבעל ותהיה מותרת לזר על כל פנים שאם ילדה צרתה הרי נפטרה זו ואם לא ילדה הרי נחלצה גזירה שמא ייוודע אחר החליצה שילדה צרתה ולד של קיימה ונמצאת זו שאינה