וכן החולץ ליבמתו נאסרה החלוצה היא וכל צרותיה על החולץ ועל שאר האחין וכולן אסורות עליהן מדברי סופרים כשנייות שמאחר שמת אחיו בלא ולד נסתלק איסור ערווה מעל כל נשיו לפיכך תופסין בהן הקידושין כשנייות החולץ ליבמתו כשם שהיא אסורה עליו כך קרובותיה כגון אימה ובתה וכן היא אסורה לבנו ולאחיו ואפילו שנייות שלה אסורות כגון בת בת בתה וכן היא אסורה לבן בן בנו כללו של דבר הרי היא כאשתו שגירשה וכן אם מתה יבמתו ועדיין היא זקוקה לו אסור בקרובותיה כאילו הייתה אשתו ומתה תחתיו וכל האיסורין האלו מדבריהן ומותר אדם לישא אחות צרת חלוצתו ושאר קרובותיה אסור