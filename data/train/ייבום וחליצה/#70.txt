אף על פי שקרעה התחתון עד שנתגלתה רגלו הרי זו חליצה פסולה רקקה דם או שהיה שותת מפיה אינו כלום אבל אם מצצה ורקקה כשר שאי אפשר לדם שנמצץ בלא ציחצוחי רוק רקקה וקלטתו הרוח קודם שיגיע לכנגד פניו כגון שהייתה ארוכה והוא קצר אינו כלום ואם אחר שהגיע לנגד פניו אף על פי שלא הגיע לארץ כשר וכן אם לא ראו הדיינין הרוק כשיצא מפיה כשר חליצה מוטעית פסולה כיצד כגון שאמרו לו חלוץ לה ובכך אתה כונסה או שאמרו לו חלוץ לה שזו מצוה היא ואינה מפסדת עליך כלום ואם רצית אחר כך לייבם תייבם וכיוצא בדברים אלו