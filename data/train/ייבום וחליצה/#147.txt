אסורה על היבם השני משום ערווה האסורה לזה מותרת לאחיו והאסורה לזה מותרת לאחיו שהרי נפלה זיקת כל אח מהן על המותרת לו בלבד ורצה חולץ לזו המותרת לו רצה מייבם מת אחד מן האחין ונפלה אשתו לייבום ואחר כך מת שני ונפלה אשתו שהיא אחות הראשונה לייבום והרי שתיהן קיימות שתיהן חולצות ולא מתייבמות כמו שביארנו מתה האחרונה חזרה הראשונה להיתרה וחולצת או מתייבמת מתה הראשונה הרי האחרונה באיסורה עומדת וחולצת ולא מתייבמת שהרי לא הייתה ראויה לייבום בשעת נפילתה וכן אם קדם אחד מן האחין וחלץ לאחרונה הותרה הראשונה לשאר האחין שהרי הזיקה שאסרה אותה הסירה אחיו בחליצתו