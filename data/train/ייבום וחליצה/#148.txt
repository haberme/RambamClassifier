קיימות שתיהן חולצות ולא מתייבמות כמו שביארנו מתה האחרונה חזרה הראשונה להיתרה וחולצת או מתייבמת מתה הראשונה הרי האחרונה באיסורה עומדת וחולצת ולא מתייבמת שהרי לא הייתה ראויה לייבום בשעת נפילתה וכן אם קדם אחד מן האחין וחלץ לאחרונה הותרה הראשונה לשאר האחין שהרי הזיקה שאסרה אותה הסירה אחיו בחליצתו וכן אם הייתה הראשונה ערווה על אחד מהן וקדם וייבם את האחרונה שהיא מותרת לו הותרה הראשונה לשאר האחין שהרי האחרונה שאסרה אותה עליהן נתייבמה למותר לה אבל אם הייתה האחרונה היא שאסורה על אחד מהן בלבד משום ערווה הרי הוא מייבם לראשונה ושאר האחין אסורין בשתיהן וחולצין ולא מייבמין