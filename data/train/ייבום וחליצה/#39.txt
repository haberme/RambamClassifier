יבמה שהיא ספק מדבריהם אם יש עליה זיקת יבם או אין עליה זיקת יבם כגון יבמה שילדה ולד שלא כלו לו חודשיו ומת בתוך שלושים יום שדינה שתחלוץ מספק מדבריהם כמו שביארנו אם הלכה ונתקדשה לאחר קודם חליצה חולץ לה יבמה ותשב עם בעלה ואם נתקדשה לכוהן שהוא אסור בחלוצה אינו חולץ לה שאין אוסרין על זה אשתו מספק דבריהם גירשה הכוהן או מת הרי זו חולצת ואחר כך תינשא לאחרים לכתחילה האומר זה בני או שאמר יש לי בנים הרי זה נאמן ופוטר את אשתו מן החליצה ומן הייבום אמר זה אחי או שאמר יש לי אחין אינו נאמן