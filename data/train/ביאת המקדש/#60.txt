נכנס לעזרה לעבודה אף על פי שהוא טהור עד שהוא טובל וכל המסך את רגליו טעון טבילה וכל המטיל מים טעון קידוש ידיים ורגליים יצא חוץ לחומת העזרה אם לשהות בחוץ יצא כשחוזר טעון טבילה ואם לחזור מיד יצא כשחוזר טעון קידוש ידיים ורגליים בלבד ואם לא טבל ולא קידש ועבד הואיל ולא הסיח דעתו ולא הסיך רגליו ולא הטיל מים עבודתו כשרה הוציא ידיו חוץ לחומת העזרה אינו צריך לחזור ולקדש נטמאו ידיו מטבילן והן טהורין ואינו צריך לחזור ולקדש נטמא גופו באכילת אוכלין טמאין או שתיית משקין טמאין וטבל אף על פי שאינו צריך הערב שמש חוזר ומקדש