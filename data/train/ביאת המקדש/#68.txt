אם היה חוצץ בין ידו ובין הכלי שעובד בו פסל ואין עבודה אלא בימין ואם עבד בשמאל פסל ואינו לוקה רגלו אחת על הכלי ורגלו אחת על הרצפה רגלו אחת על האבן ורגלו אחת על הרצפה רואין כל שאילו יינטל הכלי או האבן יכול לעמוד על רגלו אחת עבודתו כשרה ואם לאו עבודתו פסולה קיבל בימין ושמאל מסייעתו עבודתו כשרה שהמסייע אין משגיחין עליו נתנדנדה אבן מאבני העזרה לא יעמוד עליה בשעת העבודה עד שתחובר בארץ ואם עבד עבודתו כשרה הואיל ובמקומה עומדת כל כוהן שיש בו מום בין מום קבוע בין מום עובר לא ייכנס למקדש מן המזבח ולפנים