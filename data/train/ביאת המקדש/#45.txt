אף על פי שעבודתו פסולה וחילל הרי זה פטור ומניין שעבודתו פסולה שנאמר וכיפר עליה הכוהן וטהרה ויקרא יבח מכלל שעדיין לא נגמרה טהרתה והוא הדין לכל מחוסרי כיפורים כוהן שעבד ואחר כך נודע שהיה טמא אם היא טומאה ידועה כל הקרבנות שהקריב פסולין שהרי עבודתו חולין ואם היא טומאת התהום הציץ מרצה וכל הקרבנות שהקריב נרצו ואפילו נודע לו שהוא טמא קודם שיזרוק הדם וזרק הורצה שהציץ מרצה על טומאת התהום אף על פי שהוא מזיד וכבר ביארנו טומאת התהום בנזירות ואין הציץ מרצה אלא בזמן שהוא על מצחו שנאמר והיה על מצחו תמיד לרצון להם לפני ה' שם