היה הסולם זקוף וסמוך לכותל שהרי אין יכולין לעלות בו עד שיימשך ויתרחק מתחתיו מן הכותל הרי זה מתיר ואפילו לא היה מגיע ראש הסולם לראש הכותל אם נשאר ביניהן פחות משלושה הרי זה מתיר ומערבין אחד אם רצו היה הכותל רחב ארבעה ועשה סולם מכאן וסולם מכאן אף על פי שהסולמות מרוחקות זה מזה אם רצו מערבין אחד אין ברוחב הכותל ארבעה אם אין בין הסולמות שלושה מערבין אחד היה ביניהם שלושה מערבין שניים בנה מצבה על גבי מצבה בצד הכותל אם יש בתחתונה ארבעה ממעט אין בתחתונה ארבעה ואין בינה לבין העליונה שלושה ממעט ואם רצו מערבין אחד