בני החצר עד שיזכו לו בפת ויערבו עליו וכן קטן אף על פי שאינו יכול לאכול כזית הרי זה אוסר עד שיערבו עליו אבל האורח אינו אוסר לעולם כמו שביארנו אחד מבני חצר שהניח ביתו והלך ושבת בחצר אחרת אפילו הייתה סמוכה לחצרו אם הסיע מליבו ואין דעתו לחזור לביתו בשבת זו הרי זה אינו אוסר עליהן במה דברים אמורים בישראל אבל גוי אפילו הלך לשבות בעיר אחרת אוסר עליהן עד שישכרו ממנו מקומו שהרי אפשר שיבוא בשבת בעל החצר ששכר מבתי חצרו לאחרים והניח לו כלים או מיני סחורה בכל בית ובית מהן אינן אוסרין עליו הואיל ויש לו