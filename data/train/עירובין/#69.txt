שני כותלי חצרות אף על פי שהיא מופלגת מכותל זה ארבעה טפחים ומכותל זה ארבעה טפחים שניהם ממלאין ממנה ואין צריכין להוציא זיזין על גבה שאין אדם אוסר על חברו דרך אוויר חצר קטנה שנפרצה במלואה לחצר גדולה מבעוד יום אנשי גדולה מערבין לעצמן ומותרים שהרי נשאר להן פסין מכאן ומכאן ואנשי קטנה אסורין להוציא מבתיהן לחצר שלהן עד שיערבו עם בני הגדולה עירוב אחד שדיורין של גדולה חשובין בקטנה ואין דיורי קטנה חשובין בגדולה שתי חצרות שעירבו עירוב אחד דרך הפתח שביניהן או דרך החלון ונסתם הפתח או החלון בשבת כל אחת ואחת מותרת לעצמה הואיל והותרה מקצת שבת