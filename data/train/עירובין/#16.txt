אין מערבין ומשתתפין בהן ומערבין ומשתתפין בדמאי מפני שראוי לעניים ובמעשר שני והקדש שנפדו אף על פי שלא נתן את החומש שאין החומש מעכב ומערבין במעשר שני בירושלים מפני שהוא שם ראוי לאכילה אבל לא בגבולין כיצד מערבין בחצרות גובין חלה אחת שלמה מכל בית ובית ומניחין הכול בכלי אחד בבית אחד מבתי החצר אפילו בבית התבן או בבית הבקר או בית האוצר אבל אם נתנו בבית שער אפילו בית שער של יחיד או באכסדרה או במרפסת או בבית שאין בו ארבע אמות על ארבע אמות אינו עירוב וכשמקבץ העירוב מברך ברוך אתה ה' אלוהינו מלך העולם אשר קידשנו במצוותיו