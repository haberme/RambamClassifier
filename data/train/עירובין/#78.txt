כשאר אנשי החצר מפני שאינן סומכין על שולחן אחד תמיד חמש חבורות ששבתו בטרקלין אחד אם היה מפסיק בין כל חבורה וחבורה מחיצה המגעת לתקרה הרי כל חבורה מהן כאילו היא בחדר בפני עצמו או בעלייה בפני עצמה לפיכך צריכין פת מכל חבורה וחבורה ואם אין המחיצות מגיעות לתקרה כיכר אחד לכולן שכולן כאנשי בית אחד הן חשובין מי שיש לו בחצר חברו בית שער שהרבים דורסין בו או אכסדרה או מרפסת או בית הבקר או בית התבן או בית העצים או אוצר הרי זה אינו אוסר עליו עד שיהיה לו עימו בחצר מקום דירה שהוא סומך עליו לאכול בו