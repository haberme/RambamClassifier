הוא הנזיר ביין וישראל בתרומה וכן הנודר מאוכל זה או שנשבע שלא יאכלנו מערב בו ומשתתף בו שאם אינו ראוי לזה הרי הוא ראוי לאחר אבל דבר האסור לכול כגון טבל אפילו טבל של דברי סופרים וכן מעשר ראשון שלא ניטלה תרומתו כהוגן וכן מעשר שני והקדש שלא נפדו כהלכה אין מערבין ומשתתפין בהן ומערבין ומשתתפין בדמאי מפני שראוי לעניים ובמעשר שני והקדש שנפדו אף על פי שלא נתן את החומש שאין החומש מעכב ומערבין במעשר שני בירושלים מפני שהוא שם ראוי לאכילה אבל לא בגבולין כיצד מערבין בחצרות גובין חלה אחת שלמה מכל בית ובית ומניחין הכול בכלי אחד