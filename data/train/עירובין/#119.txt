ועירבו כולן דרך חלונות ואף על פי שנעשו כאנשי בית אחד ומותרין להוציא ולהכניס דרך חלונות הרי אלו אסורין להשתמש במבוי דרך פתחים עד שישכרו מן הגויים שאין רבים נעשים כיחיד במקום גוי כיצד משתתפין במדינה כל חצר וחצר מערבת לעצמה שלא לשכח התינוקות ואחר כך משתתפין כל אנשי המדינה כדרך שמשתתפין במבוי ואם הייתה המדינה קניין ליחיד אפילו נעשת של רבים משתתפין כולן שיתוף אחד ויטלטלו בכל המדינה וכן אם הייתה של רבים ויש לה פתח אחד משתתפין כולן שיתוף אחד אבל אם הייתה של רבים ויש לה שני פתחים שהעם נכנסין בזה ויוצאין בזה אפילו נעשת של יחיד