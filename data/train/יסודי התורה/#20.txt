למבין לאהוב את השם כמו שאמרו חכמים בעניין אהבה שמתוך כך אתה מכיר את מי שאמר והיה העולם כל מה שברא הקדוש ברוך הוא בעולמו נחלק לשלושה חלקים מהם ברואים שהם מחוברים מגולם וצורה והם נהווים ונפסדים תמיד כמו גופות האדם והבהמה והצמחים והמתכות ומהם ברואים שהם מחוברים מגולם וצורה אבל אינם משתנים מגוף לגוף ומצורה לצורה כמו הראשונים אלא צורתם קבועה בגולמם לעולם ואינם משתנים כמו אלו והם הגלגלים והכוכבים שבהן ואין גולמם כשאר גלמים ולא צורתם כשאר צורות ומהם ברואים צורה בלא גולם כלל והם המלאכים שהמלאכים אינם גוף וגווייה אלא צורות נפרדות זו מזו ומה הוא זה