אלו יסוד היסודות ועמוד החכמות לידע שיש שם מצוי ראשון והוא ממציא כל הנמצא וכל הנמצאים מן שמיים וארץ ומה ביניהם לא נמצאו אלא מאמיתת הימצאו ואם יעלה על הדעת שאין כל הנמצאים מלבדו מצויים הוא לבדו יהיה מצוי ולא ייבטל הוא לביטולם שכל הנמצאים צריכין לו והוא ברוך הוא אינו צריך להם ולא לאחד מהם לפיכך אין אמיתתו כאמיתת אחד מהם הוא שהנביא אומר וה' אלוהים אמת ירמיהו יי הוא לבדו האמת ואין לאחר אמת כאמיתו והוא שהתורה אומרת אין עוד מלבדו דברים דלה כלומר אין שם מצוי אמת מלבדו כמותו המצוי הזה הוא אלוה העולם אדון כל הארץ