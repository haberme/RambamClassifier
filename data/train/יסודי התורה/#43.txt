כוכב גדול מן השמש ולא קטן מכוכב שבגלגל שני כל הכוכבים והגלגלים כולם בעלי נפש ודעה והשכל הם והם חיים ועומדים ומכירים את מי שאמר והיה העולם כל אחד ואחד לפי גודלו ולפי מעלתו משבחים ומפארים ליוצרם כמו המלאכים וכשם שמכירים את הקדוש ברוך הוא כך מכירים את עצמן ומכירים את המלאכים שלמעלה מהן ודעת הכוכבים והגלגלים מעוטה מדעת המלאכים וגדולה מדעת בני האדם ברא האל למטה מגלגל הירח גולם אחד שאינו כגולם הגלגלים וברא ארבע צורות לגולם זה ואינם כצורת הגלגלים ונקבעה כל צורה וצורה במקצת גולם זה צורה ראשונה צורת האש נתחברה במקצת גולם זה ונהיה משניהם גוף