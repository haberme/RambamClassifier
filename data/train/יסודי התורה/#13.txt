עד שהשיג מאמיתת הימצאו דבר שנפרד הקדוש ברוך הוא בדעתו משאר הנמצאים כמו שייפרד אחד מן האנשים שראה אחוריו והשיג כל גופו ומלבושו בדעתו משאר האנשים ועל דבר זה רמז הכתוב ואמר וראית את אחוריי ופניי לא ייראו שמות לגכג וכיון שנתברר שאינו גוף וגווייה יתבאר שלא יארעו ולא אחד ממאורעות הגוף לא חיבור ולא פירוד ולא מקום ולא מידה ולא עלייה ולא ירידה ולא ימין ולא שמאל ולא פנים ולא אחור ולא ישיבה ולא עמידה ואינו מצוי בזמן עד שיהיה לו ראשית ואחרית ומניין שנים ואינו משתנה שאין לו דבר שיגרום לו שינוי ואין לו לא מוות ולא חיים