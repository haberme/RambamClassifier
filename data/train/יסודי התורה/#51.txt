וגוף מאדם ובהמה וחיה ועוף ודג וצמח ומתכת ואבן גולמו מחובר מאש ורוח ומים ועפר וארבעתן יתערבו ביחד וישתנה כל אחד מהם בעת העירוב עד שיימצא המחובר מארבעתן אינו דומה לאחד מהן כשהוא לבדו ואין במעורב מהן אפילו חלק אחד שהוא אש בפני עצמה או מים בפני עצמן או ארץ בפני עצמה או רוח בפני עצמה אלא הכול נשתנו ונעשו גוף אחד וכל גוף וגוף המחובר מארבעתן יימצא בו קור וחום ליח ויובש כאחד אבל יש מהם גופים שיהיה בהם חוזקה מיסוד האש כמו בעלי נפש חיה לפיכך ייראה בהם החום יתר ויש מהם גופים שיהיה בהם חוזקה מיסוד הארץ