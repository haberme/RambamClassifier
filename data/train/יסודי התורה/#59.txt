וגולם צורה הראויה לו על ידי המלאך העשירי שהיא הצורה הנקראת אישים לעולם אין אתה רואה גולם בלא צורה או צורה בלא גולם אלא לב האדם הוא שמחלק הגוף הנמצא בדעתו ויודע שהוא מחובר מגולם וצורה ויודע שיש שם גופים שגולמם מחובר מארבע יסודות וגופים שגולמם פשוט ואינו מחובר מגולם אחר והצורות שאין להם גולם אינן נראין לעין אלא בעין הלב הם ידועים כמו שידענו אדון הכול בלא ראיית עין נפש כל בשר היא צורתו שנתן לו האל והדעת היתרה המצויה בנפשו של אדם היא צורת האדם השלם בדעתו ועל צורה זו נאמר בתורה נעשה אדם בצלמנו כדמותנו בראשית אכו