שראה ירמיה והמגילה שראה יחזקאל והאיפה שראה זכריה וכן שאר הנביאים יש מהן אומרין המשל ופתרונו כמו אלו ויש מהן אומרין הפתרון בלבד ופעמים אומרין המשל בלבד בלא פתרון כמקצת דברי יחזקאל וזכריה וכולם במשל ודרך חידה הם מתנבאים כל הנביאים אין מתנבאין בכל עת שירצו אלא מכוונין דעתן ויושבין שמחים וטובי לב ומתבודדין שאין הנבואה שורה לא מתוך עצבות ולא מתוך עצלות אלא מתוך שמחה לפיכך בני הנביאים לפניהם נבל ותוף וחליל וכינור והם מבקשים הנבואה וזה הוא שנאמר והמה מתנבאים שמואל א יה כלומר מהלכין בדרך הנבואה עד שיינבאו כמו שאתה אומר פלוני מתגדל אלו שהם מבקשים להתנבא