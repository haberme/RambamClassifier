קרובה ממעלת דעת האדם וכל הצורות האלו חיים ומכירים את הבורא ויודעין אותו דעה גדולה עד למאוד כל צורה וצורה לפי מעלתה לא לפי גודלו אפילו מעלה הראשונה אינה יכולה להשיג אמיתת הבורא כמה שהיא אלא דעתה קצרה להשיג אבל משגת ויודעת יתר ממה שמשגת ויודעת צורה שלמטה ממנה וכן כל מעלה ומעלה עד מעלה עשירית ומעלה עשירית גם היא יודעת הבורא דעה שאין כוח בני אדם המחוברין מגולם וצורה יכול להשיג ולידע כמותה והכול אינן יודעין את הבורא כמו שהוא יודע עצמו כל הנמצאים חוץ מן הבורא מצורה הראשונה עד יתוש קטן שיהיה בטבור הארץ הכול מכוח אמיתו נמצאו