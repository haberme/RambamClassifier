וביאור מצוה זו בפרקים אלו מצות עשה מן התורה ליתן כל איש מישראל מחצית השקל בכל שנה ושנה אפילו עני המתפרנס מן הצדקה חייב ושואל מאחרים או מוכר כסות שעל כתפו ונותן מחצית השקל כסף שנאמר העשיר לא ירבה והדל לא ימעיט שמות לטו ואינו נותנו בפעמים רבות היום מעט ולמחר מעט אלא נותנו כולו כאחת פעם אחת מניין כסף האמור בתורה באונס ובמפתה ובמוציא שם רע והורג עבד הוא כסף הוא שקל הנאמר בכל מקום בתורה ומשקלו שלוש מאות ועשרים שעורה וכבר הוסיפו חכמים עליו ועשו משקלו כמשקל המטבע הנקרא סלע בזמן בית שני וכמה הוא משקל הסלע שלוש