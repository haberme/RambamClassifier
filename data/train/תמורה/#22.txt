נתכוון בתחילה אלא לתמורת עולה וחזר ואמר ותמורת שלמים אף על פי שחזר בתוך כדי דיבור אין תופסין אלא לשון ראשון והרי היא תמורת עולה בלבד כיצד דין התמורות ליקרב תמורת העולה תקרב עולה ואם הייתה תמורתה נקבה או בעלת מום תרעה הנקבה עד שייפול בה מום ותימכר ויביא בדמיה עולה תמורת החטאת תמות כמו שביארנו בפסולי המוקדשין תמורת האשם תרעה עד שייפול בה מום וייפלו דמיה לנדבה תמורת השלמים כשלמים לכל דבר טעונה סמיכה ונסכים ותנופת חזה ושוק תמורת התודה כתודה אלא שאינה טעונה לחם כמו שביארנו בפסולי המוקדשין תמורת הפסח אם המיר בו קודם חצות יום ארבעה עשר