מיתתו בסיף וכן אנשי עיר הנידחת מיתתן בסיף כל מיתה מהן מצות עשה היא לבית דין להרוג בה מי שנתחייב בה ואין רשות למלך להרוג באחת מהן אלא בסיף בלבד כל מחוייב מיתת בית דין שלא המיתו אותו בית דין ביטלו מצות עשה ולא עברו על מצות לא תעשה חוץ מן המכשף שאם לא המיתו אותו עברו על מצות לא תעשה שנאמר מכשפה לא תחייה שמות כביז סקילה חמורה מן השריפה ושריפה חמורה מן הסיף והסיף חמור מן החנק וכל מי שנתחייב בשתי מיתות נידון בחמורה בין שעבר שתי עבירות זו אחר זו בין שעבר עבירה אחת שחייב עליה שתי