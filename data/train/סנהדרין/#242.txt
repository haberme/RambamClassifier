שלא יידע אחד מבעלי דינין איזה דיין הוא שזיכה אותו ולא איזה דיין הוא שחייבו דיין שהוא יודע בחברו שהוא גזלן או רשע אסור להצטרף עימו שנאמר מדבר שקר תרחק שמות כגז וכך היו בקיאי הדעת שבירושלים עושין אין יושבין בדין עד שיידעו עם מי יושבין ולא חותמין על השטר עד שיידעו מי חותם עימהן ולא נכנסין לסעודה עד שיידעו מי מסב עימהן לא תיקח שוחד דברים טזיט אין צריך לומר לעוות את הדין אלא אפילו לזכות את הזכאי ולחייב את החייב אסור ועובר בלא תעשה והרי הוא בכלל ארור לוקח שוחד דברים כזכה וחייב להחזיר השוחד כשיתבענו הנותן וכשם