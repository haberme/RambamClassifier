ונפטר וכן הדין בזמן הזה שאין שם בית דין גדול אבל יש מקומות שיש בהן חכמים גדולים מומחין לרבים ומקומות שיש בהן תלמידים שאינן כמותן אם אמר המלווה נלך למקום פלוני שבארצו לפני פלוני הגדול ונדון לפניו בדין זה שכופין את הלווה והולך עימו וכך היו מעשים בספרד בכל יום אחד מבעלי דינין שאמר פלוני ידון לי ואמר בעל דינו פלוני ידון לי הרי אלו שני הדיינין שבירר זה אחד וזה אחד בוררין להן דיין שלישי ושלושתן דנין לשניהן שמתוך כך ייצא הדין לאמיתו אפילו היה האחד שביררו בעל הדין חכם גדול וסמוך אינו יכול ליכוף את בעל דינו שידון