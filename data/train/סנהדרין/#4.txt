מקל ורצועה והם העומדים לפני הדיינין המסבבין בשווקים ועל החנייות לתקן השערים והמידות ולהכות כל מעוות וכל מעשיהם על פי הדיינים וכל שיראו בו ערוות דבר מביאין אותו לבית דין ודנין אותו כפי רשעו אין אנו חייבין להעמיד בתי דינין בכל פלך ופלך ובכל עיר ועיר אלא בארץ ישראל בלבד אבל בחוצה לארץ אינן חייבין להעמיד בית דין בכל פלך ופלך שנאמר תיתן לך בכל שעריך אשר ה' אלוהיך נותן לך דברים טזיח כמה בתי דינין קבועין יהיו בישראל וכמה יהיה מניינם קובעין בתחילה בית דין הגדול במקדש והוא הנקרא סנהדרי גדולה ומניינם אחד ושבעים שנאמר אספה לי שבעים איש