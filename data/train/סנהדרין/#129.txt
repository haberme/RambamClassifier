ועדיו הם שהורגין אותו בכל מיתה שיתחייב בה ורוצח שלא הרגוהו עדיו חייבין בית דין להמיתו ביד כל אדם רחוק ממקום ההריגה בעשר אמות אומרין לו התוודה שכן דרך כל המומתין מתוודין וכל המתוודה יש לו חלק בעולם הבא אם אינו יודע להתוודות אומרין לו אמור תהיה מיתתי כפרה על כל עוונותיי אפילו ידע בעצמו ששקר העידו עליו כך הוא מתוודה ואחר שמתוודה משקין אותו קורט של לבונה בכוס של יין כדי שתיטרף דעתו עליו וישתכר ואחר כך ייהרג במיתה שהוא חייב בה זה היין והלבונה והאבן שייסקל בה הנסקל והסיף שייהרג בו הנהרג והסודר שחונקין בו הנחנק והעץ שתולין