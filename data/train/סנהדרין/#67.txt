הנוטל רשות מבית דין של ישראל בארץ ישראל אבל לא בחוצה לארץ כמו שביארנו היה הטועה מומחה בית דין ולא נטל רשות ולא קיבלו אותו בעלי דינין עליהן או שלא היה מומחה אבל קיבלו אותו בעלי דינין עליהן לדון להן כדין וטעה בשיקול הדעת אם נשא ונתן ביד מה שעשה עשוי וישלם מביתו ואם לא נשא ונתן ביד יחזור הדין ואם אי אפשר לחזור ישלם מביתו אבל מי שאינו מומחה ולא קיבלו אותו בעלי דינין אף על פי שנטל רשות הרי זה בכלל בעלי זרוע ואינו בכלל הדיינין לפיכך אין דיניו דין בין טעה בין לא טעה וכל אחד מבעלי