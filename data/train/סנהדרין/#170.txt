שהרי בשעת האומד לא אמדוהו ללקות אלא לאחר זמן וכן כל כיוצא בזה מי שנתחייב מלקייות הרבה בין על עבירות הרבה בין על מעשה אחד שחייבין עליו מלקייות הרבה אם אמדוהו אומד אחד לוקה ופטור ואם לאו לוקה ומתרפא וחוזר ולוקה כיצד נתחייב שתי מלקייות אמדו יכול הוא לקבל חמישה וארבעים כיון שלקה חמישה וארבעים נפטר אבל אם אמדוהו למלקות אחת והכוהו שלושה או תשעה או שלושים כמו האומד הרי זה מתרפא וחוזרין ואומדין אותו למלקות שנייה עד שילקה לכל מלקייות שחייב בהן מי שאמדוהו וכשהתחיל ללקות נתקלקל מכוח ההכאה בין בראי בין במי רגליים אין מכין אותו יותר שנאמר