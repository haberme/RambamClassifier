שבעים ואחד צריכין שיהיו כולן יושבין כאחד במקומן שבמקדש אלא בעת שיהיו צריכין להתקבץ מתקבצין כולן ובשאר העיתות כל מי שיהיה לו עסק ייצא לעשות חפצו וחוזר והוא שלא יפחתו מעשרים ושלושה יושבין תמיד כל זמן ישיבתן צרך אחד מהן לצאת הרי זה מסתכל בחבריו הנשארים אם יישאר שם עשרים ושלושה ייצא ואם לאו לא ייצא עד שיבוא אחר אין מתחילין את הדינין בלילה מפי השמועה למדו שהדינין כנגעים שנאמר כל ריב וכל נגע דברים כאה מה ראיית נגעים ביום אף הדינין ביום וכן אין מקבלין עדות ולא מקיימין שטרות בלילה ובדיני ממונות אם התחילו ביום מותר לגמור הדין בלילה