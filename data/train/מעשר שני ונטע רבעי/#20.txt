ונאמר לא תוכל לאכול בשעריך מעשר דגנך תירושך ויצהרך למה פרטן ולא נאמר לא תאכלם בשעריך לחייב על כל אחד ואחד בפני עצמו אינו לוקה מן התורה עד שיאכל אותו אחר שנכנס לחומת ירושלים שנאמר לא תוכל לאכול בשעריך דברים יביז ואכלת לפני ה' אלוהיך דברים ידכג כיון שנכנס למקום אכילתו ואכלו חוץ לוקה אבל אם אכלו קודם שייכנס לירושלים מכין אותו מכת מרדות מדבריהם מקצת מעשר בפנים ומקצתו בחוץ האוכל מזה שעדיין לא נכנס מכין אותו מכת מרדות והאוכל בחוץ מזה שנכנס לוקה אין פודין מעשר שני בירושלים אלא אם כן נטמא שנאמר כי ירחק ממך המקום דברים ידכד