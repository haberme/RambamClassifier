במידה השבח לשני בלבד כיצד השבח לפי חשבון יין של מעשר ששווה שלושה שנפל לתוכו דבש ותבלין שווה זוז אחד והוסיפו במידתו והשביחוהו והרי הכול שווה חמישה חושבין הכול בארבעה ורביע וכן על דרך זו בשאר הדברים מעשר שני אף על פי שניתן לסיכה אין נותנין אותו לא על גבי צינית ולא על גבי חזזית ואין עושין ממנו קמיע וכיוצא בו שהרי לא ניתן לרפואה מעשר שני ממון גבוה הוא שנאמר לה' הוא ויקרא כזל לפיכך אינו נקנה במתנה אלא אם נתן לו הטבל והמקבל מפריש המעשר ואין מקדשין בו את האישה ואין מוכרין אותו ואין ממשכנין אותו ואין מחליפין