אבל מפקידין מעשר שני של דמאי אצל עם הארץ מעשר שני אסור לאבד אפילו מיעוטו בדרכים אלא מוליכו כל שהוא או מוליך דמיו לירושלים ומותר לאבד מיעוט מעשר שני של דמאי בדרכים וכמה הוא מיעוט פחות מכגרוגרת בין באוכל שלם בין בפירוד אבל כגרוגרת אין מאבדין אותו המפריש מעשר שני של דמאי פחות מכגרוגרת הרי זה נותנו לעם הארץ ואוכל כנגדו אבל לא יפרישנו לכתחילה לאבדו שאין מפרישין לאבד מעשר שני ניתן לאכילה ושתייה שנאמר ואכלת לפני ה' אלוהיך דברים ידכג וסיכה כשתייה ואסור להוציאו בשאר צרכיו כגון שייקח בו כלים ובגדים ועבדים שנאמר לא נתתי ממנו למת דברים כויד