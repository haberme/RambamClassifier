היו שם בעזרת ישראל אחת מימין שער מזרחי והיא לשכת פינחס המלביש ואחת משמאלו והיא לשכת עושי חביתין וזו היא צורת כל הלשכות והעזרה כולה לפי מידותיה [איור הושמט כאן] המקדש כולו לא היה במישור אלא במעלה ההר כשאדם נכנס משער מזרחי של הר הבית מהלך עד סוף החיל בשווה ועולה מן החיל לעזרת הנשים בשתים עשרה מעלות רום כל מעלה חצי אמה ושלחה חצי אמה ומהלך כל עזרת נשים בשווה ועולה ממנה לעזרת ישראל שהיא תחילת העזרה בחמש עשרה מעלות רום כל מעלה חצי אמה ושלחה חצי אמה ומהלך כל עזרת ישראל בשווה ועולה ממנה לעזרת הכוהנים במעלה גבוהה