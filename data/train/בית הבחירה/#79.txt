וכן אם הוסיפו על העזרה מקדשין אותה בשיירי המנחה מה ירושלים התודה שנאכלת בה מקדשתה אף העזרה שיירי המנחות שאין נאכלין אלא בה הן שמקדשין אותה בהן ואוכלין אותן בסוף המקום שקידשו כל מקום שלא נעשה בכל אלו וכסדר הזה לא נתקדש קידוש גמור וזה שעשה עזרא שתי תודות זכר הוא שעשה ולא במעשיו נתקדש המקום שלא היה שם לא מלך ולא אורים ותומים ובמה נתקדשה בקדושה ראשונה שקידשה שלמה שהוא קידשה העזרה וירושלים לשעתה וקידשה אותן לעתיד לבוא לפיכך מקריבין הקרבנות כולן אף על פי שאין שם בית בנוי ואוכלין קודשי קודשים בכל העזרה אף על פי שהיא חרבה