וכך הייתה מידת רומו בנו גובה שש אמות אטום סתום כמו יסוד לו ורום כותלי הבית ארבעים אמה ורום הכיור שבתקרה אמה ועל גביו גובה שתי אמות פנוי שיכניס בו הדלף והוא הנקרא בית דילפא ועובי התקרה שעל גבי בית דילפא אמה ומעזיבה גובה אמה ועלייה בנויה על גביו גובה כותליה ארבעים אמה ובגגה גובה אמה כיור ואמתיים גובה בית דילפא ואמה תקרה ואמה מעזיבה וגובה המעקה שלוש אמות וטס של ברזל כמו סיף גובהו אמה על גבי המעקה סביב כדי שלא ינוחו עליו העופות והוא הנקרא כולה עורב הרי הכול מאה אמה מן המערב למזרח מאה אמה וזה הוא