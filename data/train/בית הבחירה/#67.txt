מכותל צפוני של עזרה עד כותל המזבח שהוא רוחב שישים ומחצה וכנגדו מכותל האולם עד כותל מזרחי של עזרה שהוא אורך שישה ושבעים כל המרובע הזה הוא הנקרא צפון והוא המקום ששוחטין בו קודשי קודשים שמונה לשכות היו בעזרת ישראל שלוש בצפון ושלוש בדרום שבדרום לשכת המלח לשכת הפרווה לשכת המדיחין לשכת המלח שם נותנין מלח לקרבן לשכת הפרווה שם מולחין עורות הקודשים ועל גגה היה בית טבילה לכוהן גדול ביום הכיפורים לשכת המדיחין שם היו מדיחין קרבי הקודשים ומשם מסיבה עולה לגג בית הפרווה והשלוש שבצפון לשכת הגזית לשכת הגולה לשכת העץ לשכת הגזית שבה סנהדרי גדולה יושבת וחצייה