במחיצה זו שהוא כעין חצר אוהל מועד הוא הנקרא עזרה והכול נקרא מקדש ועושין במקדש שבעה כלים מזבח לעולה ולשאר הקרבנות וכבש שעולים בו למזבח ומקומו לפני האולם משוך לדרום וכיור וכנו לקדש ממנו הכוהנים ידיהם ורגליהם לעבודה ומקומו בין האולם ולמזבח משוך לדרום שהוא שמאל הנכנס למקדש ומזבח לקטורת ומנורה ושולחן ושלושתן בתוך הקודש לפני קודש הקודשים המנורה בדרום משמאל הנכנס ושולחן מימין שעליו לחם הפנים ושניהם בצד קודש הקודשים מבחוץ ומזבח הקטורת משוך מבין שניהם לחוץ ועושין בתוך העזרה גבולין עד כאן לישראל עד כאן לכוהנים ובונים בה בתים לשאר צורכי המקדש כל בית מהם נקרא לשכה כשבונין