מטה אהרון והצנצנת ושמן המשחה וכל אלו לא חזרו בבית שני ואף אורים ותומים שהיו בבית שני לא היו משיבין ברוח הקודש ולא היו נשאלין בהן שנאמר עד עמוד כוהן לאורים ותומים ראה עזרא בסג נחמיה זסה ולא היו עושין אותן אלא כדי להשלים שמונה בגדים לכוהן גדול כדי שלא יהא מחוסר בגדים בבית ראשון היה כותל מבדיל בין הקודש ובין קודש הקודשים עובייו אמה וכיון שבנו בית שני נסתפק להם אם עובי הכותל היה ממידת הקודש או ממידת קודש הקודשים לפיכך עשו קודש הקודשים עשרים אמה תמימות ועשו הקודש ארבעים אמה תמימות והניחו אמה יתרה בין הקודש וקודש הקודשים