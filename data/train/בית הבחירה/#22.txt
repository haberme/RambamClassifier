וארבע הקרנות חלולות היו מתוכן וגובה מקום המערכה שמונה עשר טפח נמצא חצי גובה המזבח בשישה טפחים מסוף הסובב ולמטה וחוט של סקרה היה חגור באמצע המזבח להבדיל בין דמים העליונים לדמים התחתונים ונמצא גובהו מן הארץ עד מקום המערכה תשע אמות פחות טפח וזו היא צורתו לפי מידותיו [איור הושמט כאן] ולמטה ברצפה באותה הקרן היה מקום אמה על אמה וטבלה של שיש וטבעת קבועה בה שבו יורדין לשית ומנקין אותו וזו היא צורתו [איור הושמט כאן] ושני כבשים קטנים יוצאים ממנו שבהם פונים ליסוד ולסובב ומובדלין מן המזבח כמלוא נימה וחלון הייתה במערבו של כבש אמה על אמה