הוא שכר שומר קישואין בכל יום ועושין חשבון כל ימי חולייו של זה ונותן לו וכן אם קטע רגלו רואין אותו כאילו הוא שומר על הפתח סימה את עינו רואין אותו כאילו הוא מטחינו בריחיים וכן כל כיוצא בזה סימה את עינו ולא אמדוהו וקטע את ידו ולא אמדוהו וקטע את רגלו ולא אמדוהו ואחר כך חירשו הואיל ולא אמדוהו בכל נזק ונזק נותן לו דמי כולו אמדוהו לכל נזק ונזק ואחר כך אמדוהו לכולו אין גובין ממנו אלא דמי כולו בלבד ואם תפס הניזק נזק כל אבר ואבר ודמי כולו אין מוציאין מידו וכן השבת אומדין אותה ונותן הכול