הנאמר בעין ובשאר אברים אף על פי שדברים אלו נראים מעניין תורה שבכתב כולן מפורשין הן מפי משה מהר סיניי וכולן הלכה למעשה הן בידינו וכזה ראו אבותינו דנין בבית דינו של יהושוע ובבית דינו של שמואל הרמתי ובכל בית דין ובית דין שעמדו מימות משה ועד עכשיו ומניין שמזיק חברו חייב בצער בפני עצמו שהרי נאמר באונס תחת אשר עינה דברים כבכט והוא הדין לכל המצער את חברו בגופו שהוא חייב לשלם דמי הצער ומניין שהוא חייב בשבת בפני עצמו וריפוי בפני עצמו שנאמר רק שבתו ייתן ורפוא ירפא שמות כאיט ומניין שהוא חייב בבושת בפני עצמה שהרי נאמר