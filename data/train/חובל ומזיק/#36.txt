ואין בהן נזק וכבר פסקו להם חכמים דמים קצובים וכל המכה חברו הכאה מהן משלם אותו הממון הקצוב וכולן קנסות הן ואותו הממון הקצוב הוא דמי הצער והבושת והריפוי והשבת בין צריך לרפואה ושבת בין לא צריך כזה הוא משלם וכמה הוא משלם הבועט בחברו ברגלו משלם חמישה סלעים הכהו בארכובתו משלם שלושה סלעים קבץ אצבעותיו כמו אוגד אגודה והכהו בידו כשהיא אגודה משלם שלושה עשר סלעים תקע את חברו בכפו משלם סלע סטרו על פניו משלם חמישים סלע סטרו באחר ידו משלם מאה סלע וכן אם צרם באוזנו או תלש בשיערו או שרקק והגיע הרוק בבשרו או שהעביר טליתו