לו להכותה לעצמו או שהיה עימהם שלישי שאפשר שזה הנחבל אמר לו לחבול בו ולהתרעם על אחר אבל אם אין עימהם אחר והייתה המכה במקום שאינו יכול לעשותה בעצמו כגון שהייתה נשיכה בין כתפיו וכיוצא בזה הרי זה נוטל בלא שבועה הודה החובל שהוא חבל משלם חמישה דברים שהרי העדים היו שם שנכנס לתוך ידו שלם בשעת המריבה ויצא חבול אבל אם לא היו שם עדים כלל והוא אומר חבלת בי והודה מעצמו פטור מן הנזק ומן הצער וחייב בשבת ובושת וריפוי על פי עצמו לפיכך אם כפר ואמר לא חבלתי נשבע שבועת היסת ולמה משלם אדם שלושה דברים אלו