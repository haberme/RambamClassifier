וכן כל כיוצא בזה האומר לחברו עריבה של עץ אני מוכר לך או קורת בית הבד אני מוכר לך אינו נותן לו עץ שראוי לחפור בו עריבה או קורה שראויה לקורת בית הבד אלא עריבה בצורתה או קורת בית הבד בצורתה שכל הרואה אומר זו עריבה או זו קורת בית הבד וכן כל כיוצא בזה אסור לרמות את בני אדם במקח וממכר או לגנוב את דעתם ואחד גויים ואחד ישראל בדבר זה היה יודע שיש בממכרו מום יודיעו ללוקח ואפילו לגנוב דעת הברייות בדברים אסור אין מפרכסין לא את האדם ולא את הבהמה ולא את הכלים הישנים כדי שייראו כחדשים