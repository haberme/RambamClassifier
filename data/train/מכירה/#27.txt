ללוקח דבר שאין דרכו להימשך וכיון שהגביה או משך דבר שאין דרכו להגביה או נמסר לו דבר שאין דרכו להימשך קנה ואין אחד משניהם יכול לחזור בו וכופין את הלוקח ליתן את הדמים ולמה תיקנו חכמים דבר זה במיטלטלין גזירה שמא ייתן הלוקח דמי החפץ וקודם שייקחנו יאבד באונס כגון שנפלה דליקה ונשרף או באו ליסטים ונטלוהו אם יהיה ברשות הלוקח יתמהמה המוכר ולא יצילו לפיכך העמידוהו חכמים ברשות המוכר כדי שישתדל ויציל החפץ שאם אבד יהיה חייב לשלם נמצאת אומר שאם נתן דמי המקח ונאנס קודם שייקחנו יאמר לו הלוקח תן לי את מקחי או החזר לי את מעותיי