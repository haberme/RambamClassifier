אלא בסימטה או בחצר של שניהם ואין קונין בה ברשות הרבים ולא בחצר שאינה של שניהם כיצד קונין הבהמה במשיכה אין צריך לומר אם משכה והלכה או שרכב עליה והלכה בו שקנה אלא אפילו קרא לה ובאה או שהכישה במקל ורצתה לפניו כיון שעקרה יד ורגל קניה והוא שימשוך בפני הבעלים אבל אם משך שלא בפני הבעלים צריך שיאמר לו קודם שימשוך לך משוך וקנה המוכר עדר לחברו או שנתנו לו במתנה כיון שמסר לו משכוכית והיא הבהמה המהלכת בראש העדר והכול נמשכים אחריה אין צריך לומר לו לך משוך וקנה שמסירת בהמה זו כמי שאמר לו לך משוך וקנה