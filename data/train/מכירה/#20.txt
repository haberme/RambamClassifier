וכיון שמשך העדר קנהו אף על פי שמשך שלא בפניו האומר לחברו משוך ותקנה או חזק ותקנה וכיוצא בדברים אלו והלך ומשך או החזיק לא קנה שמשמע תקנה להבא ועדיין לא הקנה לו אלא צריך המוכר או הנותן לומר לו משוך וקנה או חזק וקנה וכיוצא בדברים אלו שמשמען שיקנה עתה בעת שימשוך או יחזיק האומר לחברו משוך פרה זו ולא תקנה אלא לאחר שלושים יום ומשך לא קנה ואם אמר לו קנה מעכשיו ולאחר שלושים יום קנה ואפילו הייתה עומדת באגם ביום שלושים שזה כמי שהקנה מעתה על תנאי נעשה התנאי נתקיים הקניין וכל האומר על מנת כאומר מעכשיו