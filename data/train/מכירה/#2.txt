ואין אחד מהן יכול לחזור בו ובמה ייקנה המקח הקרקע נקנית באחד משלושה דברים בכסף או בשטר או בחזקה כיצד בכסף מכר לו בית או שדה ונתן לו הדמים קנה במה דברים אמורים במקום שאין כותבין את השטר אבל במקום שדרכן לכתוב שטר מכר לא קנה עד שיכתוב את השטר ואין קרקע נקנית בפחות משווה פרוטה האומר לחברו תן מנה לפלוני ויקנה ביתי לך כיון שנתן קנה הבית מדין ערב כיצד בשטר כתב לו על הנייר או על החרס או על העלה שדי נתונה לך שדי מכורה לך כיון שהגיע השטר לידו קנה ואף על פי שאין שם עדים כלל