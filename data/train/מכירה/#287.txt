האחין שחלקו אחד נטל שדה לבן ואחד נטל שדה פרדס יש לבעל הפרדס ארבע אמות בתוך שדה הלבן סמוכות לסוף האילנות של פרדס שעל מנת כן חלקו ואינו צריך לפרש דבר זה מפני שהוא דבר ידוע המוכר שדה לחברו והיו בה דקלים ואמר לו חוץ מדקל פלוני אם דקל טוב ומשובח הוא אותו הדקל לבדו הוא ששייר והשאר ללוקח ואם דקל רע הוא וכל שכן השאר לא קנה מן הדקלים כלום מכר לו שדה ואמר לו חוץ מן האילנות אם יש בה דקלים בלבד שייר הדקלים ואם יש בה גפנים בלבד שייר הגפנים וכן שאר האילנות היו בה גפנים ודקלים