והלבונה וכיוצא בהן אין פוסקין להם שער אלא ישתכר המשתכר כל מה שירצה ואין משתכרין פעמיים בביצים אלא התגר הראשון הוא מוכרן בשכר והלוקח ממנו מוכרן בקרן בלבד אסור לעשות סחורה בארץ ישראל בדברים שיש בהן חיי נפש אלא זה מביא מגורנו ומוכר וזה מביא מגורנו ומוכר כדי שימכרו בזול ובמקום שהשמן מרובה מותר להשתכר בשמן אין אוצרין פירות שיש בהן חיי נפש בארץ ישראל וכן בכל מקום שרובו ישראל שהרי מגיע מדבר זה צער לישראל במה דברים אמורים בלוקח מן השוק אבל המכניס משלו מותר לו לעשות קבו אוצר מותר לאצור פירות שלוש שנים ערב שביעית ושביעית ומוצאי שביעית