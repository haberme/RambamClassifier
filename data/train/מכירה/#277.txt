אם היו בו אימהות ובנות בעת מכירת הפירות מניח בריכה ראשונה שיולידו האימהות כדי שיצטוותו האימהות עם הבריכה הראשונה ועם הבנות שעימהם ומניח ממה שיולידו הבנות שתי בריכות כדי שיצטוותו הבנות עם שתי הבריכות שהולידו וכל הנולד מאחר שתי בריכות של בנות והבריכה הראשונה של אימהות הרי אלו שלו הלוקח פירות כוורת מחברו נוטל שלושה נחילים זה אחר זה ומכאן ואילך נוטל נחיל ומניח נחיל כדי ליישב הכוורת הלוקח חלות דבש מחברו מניח בכוורת שתי חלות כדי שלא יפרחו הדבורים וילכו להן הלוקח זיתים מחברו לקוץ מניח מן האילן סמוך לארץ שתי גרופייות וקוצץ לקח בתולת שקמה מגביה שלושה טפחים