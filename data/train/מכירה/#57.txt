ועיקר הדרך הזאת שייתן הקונה למקנה כלי כל שהוא ויאמר לו קנה כלי זה חלף החצר או היין או הבהמה או העבד שמכרת לי בכך וכך כיון שהגביה המוכר את הכלי וקנהו קנה הלוקח אותו הקרקע או אותן המיטלטלין אף על פי שעדיין לא משכן ולא נתן את הדמים ואין אחד מהן יכול לחזור בו אין קונין אלא בכלי ואף על פי שאין בו שווה פרוטה ואין קונין בדבר שהוא אסור בהניה ולא בפירות ולא במטבע ואין קונין בכלייו של מוכר אלא בכלי הלוקח הקנה אחד כלי למוכר כדי שיקנה הלוקח אותו הממכר זכה ללוקח ואף על פי שהקנה לו