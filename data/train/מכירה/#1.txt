מוכר לך ופסקו הדמים ורצה הלוקח ואמר קניתי ורצה המוכר ואמר מכרתי ואמרו לעדים היו עלינו עדים שמכר זה ושלקח זה הרי זה אינו כלום וכאילו לא היה ביניהם דברים מעולם וכן בנותן מתנה ומקבלה אבל אם נקנה המקח באחד מדברים שהוא נקנה בהם קנה הלוקח ואינן צריכין עדים כלל ואין אחד מהן יכול לחזור בו ובמה ייקנה המקח הקרקע נקנית באחד משלושה דברים בכסף או בשטר או בחזקה כיצד בכסף מכר לו בית או שדה ונתן לו הדמים קנה במה דברים אמורים במקום שאין כותבין את השטר אבל במקום שדרכן לכתוב שטר מכר לא קנה עד שיכתוב את השטר