אף על פי שהיה בליבו שמפני כך וכך הוא מוכר ואף על פי שמראין הדברים שאינו מוכר אלא לעשות כך וכך ולא נעשה אינו חוזר שהרי לא פירש ודברים שבלב אינן דברים מי שהקנה לחברו והתנה עליו על מנת שתיתן מקח זה או תמכרנו לפלוני אם מכרו או נתנו לאותו פלוני קנה ואם לא קיים התנאי ומכרו לאחר או שלא מכרו ולא נתנו בזמן שקבע לו לא קנה וכן המוכר או הלוקח שהתנה שיחזיר לו המקח בזמן פלוני או כשייתן לו המעות הרי הממכר קיים ויחזיר כשהתנה מכר קרקע לחברו והתנה המוכר ואמר ללוקח כשיהיה לי מעות תחזיר לי קרקע