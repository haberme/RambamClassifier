המיטלטלין על גבי הקרקע אפילו היו המיטלטלין במדינה אחרת ואמר לו קנה אותם על גבי קרקע פלונית כיון שקנה הקרקע נקנו המיטלטלין אף על פי שאינן צבורין בתוכה ואם לא אמר לו קנה על גבי קרקע לא קנה וקרקע כל שהוא קונין על גבה כל מיטלטלין שירצה הקנה השדה לאחד והמיטלטלין לאחד אף על פי שאמר לו קנה המיטלטלין על גב הקרקע והחזיק האחד בקרקע לא קנה השני המיטלטלין ואם תפסן אחר שחזר בו המקנה אין מוציאין אותן מידו שהרי תפסן אחר שקנה חברו הקרקע שנקנו אלו על גבה המקנה עבדים וקרקעות כאחד החזיק בעבדים לא קנה הקרקעות החזיק בקרקעות