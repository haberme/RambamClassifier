חובו המוכר שטר חוב לחברו או נתנו לו מתנה אינו נקנה במסירת השטר לידו שלא מכר אלא הראיה שבו ואין הראיה נתפסת ביד וכיצד יקנה השטר שיכתוב לו המקנה קנה שטר פלוני וכל שיעבוד שבו וימסור לו השטר ונמצא שנקנה בכתיבה ומסירה ואינו צריך עדים לעניין קנייתו אבל צריך עדים לעניין תביעה שהרי הנתבע אומר לו מי יאמר שבעל דברים שלי כתב ומסר לך האישה שהכניסה שטר חוב לבעלה אינה יכולה למחול אלא מדעת בעלה מפני שידה כידו המקנה לחברו קרקע כל שהוא והקנה לו על גבה שטר חוב הרי זה קנה השטר בכל מקום שהוא בלא כתיבה ובלא מסירה