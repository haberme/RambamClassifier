משקין על הכיכר של תרומה נטלה ונשאל עליה הרי זו טהורה שספק המשקין לטמא טהור הניח הכיכר עד שנגבו המים שעליה הרי זו טמאה בספק שספק טומאה ברשות היחיד טמא כמו שיתבאר והרי אין כאן משקין אלא כיכר שהיא ספק טמאה ספק טהורה ספק ידיים בין להיטמא בין לטמא אחרים בין לטהרתן טהור כיצד היו ידיו טהורות ולפניו שני כיכרים טמאין ספק נגע ספק לא נגע או שהיו ידיו טמאות ולפניו שני כיכרים טהורים ספק נגע ספק לא נגע או שהיו ידיו אחת טמאה ואחת טהורה ולפניו שני כיכרים טהורים נגע באחד מהן ספק בטמאה נגע ספק בטהורה נגע או