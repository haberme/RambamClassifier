משקין טמאין או הבא ראשו ורובו במים שאובין שכל אלו כשני לטומאה מדבריהם וכן שאר כל הכלים חוץ מכלי חרס יהיו אב טומאה ויהיו ראשון לטומאה מדברי תורה ולא יהיה הכלי לעולם שני לטומאה אלא מדברי סופרים שאם ייטמא במשקין טמאין יהיה שני מדבריהם כמו שביארנו כבר ביארנו שכלי חרס לא יהיה אב טומאה לעולם לא מדברי תורה ולא מדברי סופרים ויהיה ראשון לטומאה מדברי תורה ושני מדבריהם אם נטמא במשקין כשאר הכלים ולא יהיה האדם ולא הכלים שלישי ולא רביעי לא מדברי תורה ולא מדברי סופרים האוכלין לא יהיו אב הטומאה לעולם לא מדברי תורה ולא מדברי סופרים ויהיו