ומפרישין ממנה חלה וחלתה תלויה לא נאכלת ולא נשרפת אחת עשרה מעלות עשו חכמים לקודש על התרומה ואלו הן יש לאדם להטביל כלים בתוך כלים לתרומה אבל לא לקודש גזירה שמא יהיה פי הכלי צר ולא יהיה בו כשפופרת הנוד ונמצאו הכלים שבתוכו כאילו טבלו במים שבכלי לא במקוה במה דברים אמורים בשהיה הכלי הגדול שיש בתוכו הכלים הטמאין טהור אבל אם היה טמא מתוך שעלתה לו טבילה עלתה לכלים שבתוכו אפילו להשתמש בהן בקודש כלי שנטמאו אחוריו במשקין לא נטמא תוכו ולא בית אצבע שבעובי שפתו והמשקין שבתוכו או שבבית צביעתו טהורין ושותה בו ואינו חושש שמא ייגעו משקין