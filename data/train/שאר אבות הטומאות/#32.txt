אינה צריכה הכשר פרה אדומה ושעירים הנשרפים אינן כן אף על פי שהן מטמאין המתעסק בהן אם חישב עליהן לאכילה צריכין שתיגע בהן הטומאה ואחר כך ייטמאו טומאת אוכלין כזית מנבלת בהמה שתחבו בכוש והכניסו לתוך מעי האישה מלמטה או שהכניסו לבית בליעתו של חברו במקום שנבלת העוף הטהור מטמאה הרי זה טמא משום נושא לא משום נוגע כמו שביארנו בתחילת הספר הכורך כזית מבשר נבלת העוף הטהור בחזרת וכיוצא בה ובלעו אף על פי שלא נגע בגרונו הרי זה טמא כרכו בסיב ובלעו הרי זה טהור הבולע נבלת העוף הטהור ואחר שבלעה הקיאה קודם שתתאכל הרי זה אינו מטמא