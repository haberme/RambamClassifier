והרי כולו שני לטומאה כבר ביארנו שהאוכלין אין מטמאין כלים והמשקין מטמאין ולמה עשו בטומאת משקין היכר זה ואמרו שהכלי שנגעו משקין טמאין באחוריו לא נטמא תוכו לתרומה להודיע שטומאת כלים אלו מדבריהם כדי שלא ישרפו על טומאה זו תרומה וקדשים כבר ביארנו שהאוכלין והמשקין שנגעו באב מאבות הטומאות הרי הן ראשון לטומאה וכן אם נגע אוכל באדם או בכלי שנטמא באב הרי אותו האוכל שני לטומאה ואוכל שנגע בזה השני נקרא שלישי לטומאה ואם נגע השלישי באוכל רביעי הרי זה נקרא רביעי לטומאה במה דברים אמורים באוכלין אבל המשקין אחד משקה שנגע באב הטומאה או שנגע בראשון או שנגע