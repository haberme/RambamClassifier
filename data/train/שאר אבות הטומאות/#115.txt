משקין היוצאין מהן כגון רוקן ומימי רגליהן הרי הן כמשקין שייגעו בהן אלו ואלו ראשון לטומאה כמו שביארנו חוץ מזב וחבריו שהמשקין היוצאין מהן אב טומאה ומשקין שהזב וחבריו נוגעין בהן תחילה אפילו אוכל אוכלין טמאין או שותה משקין טמאין הרי המשקין היוצאין ממנו קודם שיטבול כמו המשקין שייגע בהן שהן תחילה וכן טבול יום משקין היוצאין ממנו כמשקין שהוא נוגע בהן שאינן מטמאין אחרים כלל אלא אם נגע במשקה חולין הרי הן טהורין ואם נגע במשקה תרומה הרי הן שלישי ואם נגע במשקה קודש הוא או מחוסר כיפורים הרי הן רביעי ועתה יתבאר שאין שלישי שבתרומה ולא רביעי שבקודש