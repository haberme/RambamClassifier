האסור באכילה מטמא שהרי הטריפה אסורה וטהורה ואי אפשר לחייב כרת על טומאה זו על ביאת מקדש ואכילת קודשיו אלא בראיה ברורה קולית הנבילה הנוגע בה או נושאה טהור שכל דבר מן הנבילה שאינו מטמא במגע אינו מטמא במשא ניקבה כל שהוא הנוגע בה או נושאה טמא במה דברים אמורים בשהיה המוח שבה מתקשקש שהרי אינו מעלה ארוכה אבל אם היה עומד במקומו אם יש בו כדי להעלות ארוכה לעצם מבחוץ הרי זו מטמאה במגע ובמשא ככל האברים וכבר פירשנו שהקולית היא העצם הסתום משני צדדיו קולית שחישב עליה לנוקבה ועדיין לא נקבה הרי הנוגע בה ספק טמא שהרי יש