המשקין בוולד הטומאה בין אדם בין כלים נטמאו מדברי תורה והרי הן כראשון לטומאה לטמא אחרים מדבריהם וכן אם נגעו בשני בין באדם בין בכלים בין באוכלין נעשו ראשון לטמא אחרים מדברי סופרים כמו שביארנו ויהיו המשקין שלישי ורביעי מדבריהם כיצד אם נגע טבול יום במשקה תרומה עשהו שלישי ואם נגע במשקה קודש עשהו רביעי ואין אתה מוצא משקין שנייות לעולם ולא משקה שאינו תחילה חוץ ממשקה טבול יום או מחוסר כיפורים בקודש כמו שביארנו שהוא פסול מדבריהם ואינו מטמא כל מקום שנאמר באוכלין פסול הוא שיהיה האוכל עצמו טמא ולא יטמא אוכל אחר אלא אם נגע באוכל אחר הרי