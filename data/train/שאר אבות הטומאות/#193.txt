ספק טומאה בשניים אבל אם היו שלושה ברשות היחיד הרי ספק טומאתן שם טהור כרשות הרבים במה דברים אמורים בשהיה זה שנטמא בספק יש בו דעת להישאל ולדרוש ממנו מה שאירע לו כסוטה אבל אם היה חירש או שוטה או קטן שאינו יודע להשיב על העניין כששואלין אותו הרי ספקו טהור כיצד חירש או שוטה או קטן שאין בו דעת להישאל שנמצאו בחצר או במבוי שיש בו טומאה ספק נגעו ספק לא נגעו הרי אלו טהורין וכן כל שאין לו דעת להישאל אף על פי שנולד לו הספק ברשות היחיד ספקו טהור הסומה והישן והמהלך בלילה ספקו ברשות היחיד טמא