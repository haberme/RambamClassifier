טבול יום שנפל מרוקו או ממימי רגליו על כיכר של תרומה הרי זה טהור מפני שהן כמשקין שייגע בהן מכל אלו הדברים שהקדמנו לבארם אתה למד שהאדם יהיה אב טומאה ויהיה ראשון לטומאה מדברי תורה ולעולם לא יהיה האדם שני לטומאה אלא מדברי סופרים והוא האוכל אוכלין טמאין או השותה משקין טמאין או הבא ראשו ורובו במים שאובין שכל אלו כשני לטומאה מדבריהם וכן שאר כל הכלים חוץ מכלי חרס יהיו אב טומאה ויהיו ראשון לטומאה מדברי תורה ולא יהיה הכלי לעולם שני לטומאה אלא מדברי סופרים שאם ייטמא במשקין טמאין יהיה שני מדבריהם כמו שביארנו כבר ביארנו שכלי חרס