מעמד ומושב לאנשים במקום שנהגו כך עושין לנשים ומספידין את הנשים כאנשים בכל מקום אבל אין מניחין מיטת האישה ברחוב לעולם שזה גנאי לאישה אלא סמוך למיתתה קבורתה המפנה ארונו של מת ממקום למקום אם שדרו של מת קיימת עומדין עליו בשורה ואומרין עליו ברכת אבילים ותנחומי אבילים ומספידין אותו אף על פי שהעבירוהו לאחר שנים עשר חודש ואם אין שדרו קיימת אין מספידין אותו ואין עומדין עליו בשורה ואין אומרין עליו לא ברכת אבילים ולא תנחומי אבילים ואלו הן ברכת אבילים דברים שאומרין בבית האביל תנחומי אבילים שאומרים בשורה המלקט עצמות אביו ואימו הרי זה מתאבל עליהם כל היום