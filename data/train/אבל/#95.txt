ולא בטלה ממנו אלא גזירת שבעה בלבד ואינו מותר לרחוץ ולסוך ולא לעשות מלאכה עד שייכנס יום טוב ויום טוב מפסיק שאר השבעה ולאחר יום טוב משלים שלושים מיום המיתה ואסור בהן בכל החמישה דברים חל שביעי שלו להיות בערב הרגל והרי הוא שבת בטלה ממנו גזירת שלושים ומותר לגלח בתוך המועד שהרי אנוס היה ואי אפשר לו לגלח בשבת וכן מגלח אחר עצרת או אחר ראש השנה ויום הכיפורים שהרי בטלה גזירת שלושים מי שחל שביעי שלו להיות בערב הרגל ולא גילח אף על פי שאסור לגלח במועד מותר לגלח לאחר המועד שהרי בטלה גזירת שלושים ויש לו לגלח