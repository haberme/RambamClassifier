אסור ללבוש כלים לבנים חדשים ומגוהצין כל שלושים אחד האיש ואחד האישה היו צבועין ומגוהצין מותרין וכן אם לא היו חדשים אף על פי שהן לבנים ומגוהצין מותרין וכלי פשתן אין בהן משום גיהוץ ולאחר שלושים יום מותר בגיהוץ אפילו על אביו ועל אימו בנישואין כיצד אסור לישא אישה כל שלושים יום ומותר לארס אפילו ביום המיתה ומי שמתה אשתו אם כבר קיים מצות פרייה ורבייה ויש לו מי שישמשנו ואין לו בנים קטנים הרי זה אסור לישא אישה אחרת עד שיעברו עליו שלושה רגלים אבל מי שלא קיים עדיין מצות פרייה ורבייה או שקיים ויש לו בנים קטנים או