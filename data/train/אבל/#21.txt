שלא ייכנס לבית הקברות ולא ייטמא בקברות אחרים כשיקבור מתו וכן אם נגע הכוהן בקבר לוקה אבל נוגע הוא בבגדים שנגעו במת אף על פי שמיטמא בהן טומאת שבעה ושם ביארנו שאין הגויים מטמאין באוהל ולפיכך קברותיהן טהורים ומותר לכוהן להיכנס לשם ולדרוך על קברותיהן ואינו אסור אלא שייגע בטומאה או יישאנה כמו שביארנו שם כוהן שנכנס לאוהל המת או לבית הקברות בשגגה ואחר שידע התרו בו אם קפץ ויצא פטור ואם ישב שם כדי השתחוויה כמו שביארנו בעניין טומאת מקדש הרי זה לוקה נכנס ויצא וחזר ונכנס ויצא אם התרו בו על כל פעם ופעם לוקה על כל כניסה