כל המתים כולן מותר לילך בסחורה לאחר שלושים יום ועל אביו ועל אימו עד שיגערו בו חבריו ויאמרו לו לך עימנו ההולך ממקום למקום אם יכול למעט בעסקו ממעט ואם לאו יקנה צורכי הדרך ודברים שיש בהן חיי נפש מי שהיה בעלה צלוב עימה בעיר או אשתו צלובה או אביו או אימו אסור לו לשכון באותה העיר עד שיכלה הבשר ואם הייתה עיר גדולה כאנטוכיה יש לו לשכון בצד האחר שאינן צלובין בו יום שביעי מקצתו ככולו והוא עולה לכאן ולכאן לפיכך מותר לכבס ולרחוץ ולעשות שאר הדברים ביום שביעי וכן יום שלושים מקצתו ככולו ומותר לספר ולגהץ ביום שלושים