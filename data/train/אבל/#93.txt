שהרי שמיני רגל בפני עצמו ונמצא יום טוב הראשון מפסיק שבעה ושבעת ימי החג ושמיני של חג רגל אחד הרי אחד ועשרים יום הקובר את מתו שבעת ימים קודם רגל מן הרגלים או קודם ראש השנה ויום הכיפורים בטלה ממנו גזירת שלושים ומותר לספר ולכבס בערב יום טוב או בערב יום הכיפורים שמקצת היום ככולו ואינו מונה לאחריהם כלום ואם על אביו ועל אימו הוא מתאבל אפילו מתו קודם הרגל בשלושים יום אינו מגלח עד שישלח פרע או עד שיגערו בו חבריו ואין הרגלים מפסיקין דבר זה חל שישי שלו בערב הרגל ואין צריך לומר חמישי או שלישי אינו מגלח