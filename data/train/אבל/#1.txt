רבנו תיקן להם לישראל שבעת ימי אבילות ושבעת ימי המשתה מאימתיי יתחייב אדם באבל משייסתם הגולל אבל כל זמן שלא נקבר המת אינו אסור בדבר מן הדברים שהאביל אסור בהן ומפני טעם זה רחץ דויד המלך וסך כשמת הילד קודם שייקבר הרוגי מלכות שאין מניחין אותן להיקבר מאימתיי מתחילין להתאבל עליהן ולמנות שבעה ושלושים משנתייאשו מלשאול למלך לקוברן אף על פי שלא נתייאשו מלגנוב אותן מי שטבע בנהר או מי שאכלתהו חיה רעה משנתייאשו לבקש מצאוהו אברים אברים אין מונין לו עד שיימצא ראשו ורובו או יתייאשו מלבקש מי שדרכן לשלח המת למדינה אחרת לקוברו ואינם יודעים מתיי ייקבר מעת