אם רחץ או סך או נעל או בעל מכין אותו מכת מרדות כשם ששבות מלאכה בו בין ביום בין בלילה כך שבות של עינוי בין ביום בין בלילה וצריך להוסיף מחול על קודש בכניסתו וביציאתו שנאמר ועיניתם את נפשותיכם בתשעה לחודש בערב ויקרא כגלב כלומר התחל לצום ולהתענות מערב תשעה הסמוך לעשירי וכן ביציאה שוהה בעינויו מעט מלילי אחד עשר סמוך לעשירי שנאמר מערב עד ערב תשבתו שבתכם שם נשים שאוכלות ושותות עד שחשיכה והן אינן יודעות שמצוה להוסיף מחול על קודש אין ממחין בידן שלא יבואו לעשות בזדון שהרי אי אפשר שיהיה שוטר בבית כל אחד ואחד להזהיר נשיו