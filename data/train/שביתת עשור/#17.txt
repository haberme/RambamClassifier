לא אמר החולה שהוא צריך ונחלקו הרופאים והיו כולם בקיאין ואלו שאמרו צריך כמניין שאמרו אינו צריך מאכילין אותו עוברה שהריחה בשר לוחשין לה באוזנה שיום הכיפורים הוא אם נתקררה דעתה בזכרון זה מוטב ואם לאו מאכילין אותה עד שתתיישב נפשה וכן מי שאחזו בולמוס מאכילין אותו עד שייאורו עיניו אפילו נבילות ושקצים מאכילין אותו מיד ואין משהין עד שימצאו דברים המותרין קטן בן תשע שנים ובן עשר שנים מחנכין אותן שעות כיצד היה רגיל לאכול בשתי שעות ביום מאכילין אותו בשלוש היה רגיל בשלוש מאכילין אותו בארבע לפי כוח הבן מוסיפין לענותו בשעות בן אחת עשרה שנה בין זכר