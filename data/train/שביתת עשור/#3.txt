בין שבת ליום הכיפורים בעניינים אלו אלא שזדון מלאכה בשבת בסקילה וביום הכיפורים בכרת ומותר לקנב את הירק ביום הכיפורים מן המנחה ומעלה ומה הוא הקינוב שיסיר את העלים המעופשות ויקצץ השאר ויתקן אותו לאכילה וכן מפצעין באגוזין ומפררין ברימונים מן המנחה ומעלה מפני עגמת נפש ויום הכיפורים שחל להיות בשבת אסור בקניבת ירק ובפציעת אגוזים ובפרירת רימונים כל היום וכבר נהגו העם בשנער ובמערב שלא יעשו אחד מכל אלו ביום הצום אלא הרי הוא כשבת לכול מצות עשה אחרת יש ביום הכיפורים והיא לשבות בו מאכילה ושתייה שנאמר תענו את נפשותיכם ויקרא טזכט מפי השמועה למדו עינוי שהוא לנפש