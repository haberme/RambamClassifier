השליך לתוכן הקמח הרי זה מותר מפני שהוא מתבשל מיד קודם שיחמיץ וכבר נהגו בשנער ובספרד ובכל המערב לאסור דבר זה גזירה שמא לא ירתיח המים יפה יפה מותר לבשל הדגן או הקמח במי פירות וכן בצק שלשו במי פירות אם בישלו במי פירות או קלהו על המחבת בשמן הרי זה מותר שמי פירות אינן מחמיצין כרמל שמהבהבין אותו באור וטוחנין אותו אין מבשלין הקמח שלו במים שמא לא נקלה באור יפה ונמצא מחמיץ כשמבשלין אותו וכן כשמוללין הקדירות החדשות אין מבשלין בהן אלא מצה אפויה שחזרו וטחנו אותה אבל קמח קלי אסור שמא לא קלהו יפה ויבוא לידי חימוץ