גר תושב שיד ישראל שולטת עליו אין כופין אותו להוציא החמץ מרשותנו בפסח אבל צריך לעשות מחיצה גבוהה עשרה טפחים בפני חמצו של גוי שמא יבוא להסתפק ממנו אבל של הקדש אינו צריך מפני שהכול פורשין מן ההקדש כדי שלא יבואו לידי מעילה גוי שהפקיד חמצו אצל ישראל אם קיבל עליו ישראל אחריותו שאם אבד או נגנב ישלם לו דמיו הרי זה חייב לבערו הואיל וקיבל עליו אחריות נעשה כשלו ואם לא קיבל אחריות מותר לקיימו אצלו ומותר לאכול ממנו אחר הפסח שברשות הגוי הוא גוי אלם שהפקיד חמצו אצל ישראל אם יודע הישראלי שאם אבד או נגנב מחייבו לשלמו