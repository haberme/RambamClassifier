שלא נימוח אבל מצה שבישלה אינו יוצא בה ידי חובתו שהרי אין בה טעם הפת אין אדם יוצא ידי חובתו באכילת מצה שהיא אסורה לו כגון שאכלה טבל או מעשר ראשון שלא ניטלה תרומתו או שגזלה זה הכלל כל שמברכין עליו ברכת המזון יוצא בה ידי חובתו וכל שאין מברכין עליו ברכת המזון אין יוצא בה ידי חובתו הכוהנים יוצאין בחלה ובתרומה אף על פי שהיא מצה שאינה ראויה לכל אדם וכן יוצאין במצה של מעשר שני בירושלים אבל אין יוצאין במצה של ביכורים אפילו בירושלים מפני שהביכורים אין בהן היתר בכל המושבות ומעשר שני אפשר שייפדה וייאכל בכל מקום