שריגי האילנות וכפות התמרים בנכסי הגר אם דעתו לעבודת האילן קנה ואם דעתו להאכיל העצים לבהמה לא קנה כיצד היה כורת מכאן ומכאן הרי חזקתו שנתכוון לעבודת האילן היה כורת מרוח אחת אינו מתכוון אלא לעצים וכן המלקט עצים ועשבים מן השדה אם דעתו לתקן הארץ קנה ואם לעצים לא קנה כיצד היה לוקח עפר המקום הגבוה ונותנו למקום הנמוך הרי זה מתקן הארץ ראינוהו שאינו מקפיד על זה אלא משליך העפר והצרורות בכל מקום בלא הקפדה הרי זה בחזקת שאינו מתכוון אלא להשוות מקום לדיש וכן הפותח מים לתוך הארץ אם לתקן הארץ קנה ואם לצוד הדגים לא קנה