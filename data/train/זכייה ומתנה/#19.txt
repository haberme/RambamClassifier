משכון ישראל ביד הגר וכשמת הגר בא ישראל אחר והחזיק במשכון מוציאין אותו מידו שכיון שמת הגר בטל שיעבודו במה דברים אמורים בשלא היה המשכון בחצר הראשון אבל אם היה בחצרו חצרו קונה לו שלא מדעתו כמו שביארנו בעניין מציאה ואין לזה האחרון כלום גר שמת וביזבזו ישראל את נכסיו והיו בהן עבדים גדולים קנו עצמן בני חורין אבל העבדים הקטנים הרי הן כבהמה וכל המחזיק בהן זכה וכבר ביארנו דרכי החזקה שיקנו בה העבדים גר שמת וביזבזו ישראל את נכסיו ושמעו שעדיין לא מת או שיש לו בן או שאשתו מעוברת כולן חייבין להחזיר החזירו כולן ואחר כך שמעו