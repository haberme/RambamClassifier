באחד משאר הדברים שהמיטלטלין נקנין בהן ואם קרקע או עבדים נתן לו עד שיחזיק כדרך שמחזיק הלוקח או עד שיגיע שטר מתנה לידו אבל בדברים לא זכה המקבל אלא כל אחד מהן עדיין יכול לחזור בו מחל לחברו חוב שהיה לו עליו או נתן לו הפיקדון שהיה מופקד אצלו הרי זו מתנה הנקנית בדברים בלבד ואינו צריך דבר אחר כמו שביארנו וכן האומר לחברו מנה שיש לי בידך תנהו לזה קנה ואין אחד מהן יכול לחזור בו בין שנתן המנה לזה בחוב שהיה לו אצלו בין שנתנו לו מתנה בין שהיה המנה חוב אצלו בין שהיה פיקדון בידו כמו שביארנו