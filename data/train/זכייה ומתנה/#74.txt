ואוכלין ושותין עם החתן בשבעת ימי המשתה או במקצתן הכול כמנהג המדינה ואלו המעות שמשלחין נקראין שושבינות ואותם האנשים ששלחו אלו המעות ואוכלין ושותין עם החתן נקראים שושבינין השושבינות אינה מתנה גמורה הדברים ידועים שלא שלח זה עשרה דינרין כדי שיאכל וישתה בזוז אחד ולא שלח אלא ודעתו שאם יישא הוא אישה יחזור וישלח לו כמו ששלח לו לפיכך אם נשא זה ולא החזיר לו השושבינות הרי זה תובעו בדין ומוציאה ממנו ואין יכול לתובעו עד שיישא כדרך שנשא הוא כיצד ראובן שנשא בתולה ושלח לו שמעון שושבינות ואחר כך נשא שמעון אלמנה אינו יכול לתבוע ראובן להחזיר לו השושבינות