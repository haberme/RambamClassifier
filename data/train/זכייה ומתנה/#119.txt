שכיב מרע שאמר תנו מאתיים זוז לפלוני ושלוש מאות לפלוני וארבע מאות לפלוני אין אומרין כל הקודם בשטר זכה לפיכך אם לא הניח תשע מאות חולקין הנמצא לפי מה שכתב להן ואם יצא עליו שטר חוב גובה מכולן מכל אחד ואחד כפי מה שנתן לו כיצד היה החוב ארבע מאות וחמישים זוז בעל המאתיים נותן מאה ובעל השלוש מאות מאה וחמישים ובעל הארבע מאות נותן מאתיים אבל אם אמר תנו מאתיים זוז לפלוני ואחריו שלוש מאות לפלוני ואחריו ארבע מאות לפלוני כל הקודם בשטר זכה לפיכך אם יצא עליו שטר חוב גובה מן האחרון אין לו גובה משלפניו אין לו