אבל אם כתב כל נכסיו לבן בין הבנות או לבת בין הבנות או לאחד מן היורשין בין שאר היורשין אף על פי שלא שייר כלום מתנתו קיימת וכן הכותב כל נכסיו לאשתו בין בריא בין שכיב מרע אף על פי שקנו מידו לא עשה אותה אלא אפטרופיה על יורשיו בין שהיו יורשיו בניו ממנה או מאחרת או אחיו או שאר יורשיו ואם שייר כל שהוא בין קרקע בין מיטלטלין קנת כל שכתב לה במה דברים אמורים בנשואה אבל אם כתב כל נכסיו לאשתו ארוסה או לגרושה אף על פי שלא שייר כלום הרי היא כשאר כל אדם ומתנתו קיימת הכותב