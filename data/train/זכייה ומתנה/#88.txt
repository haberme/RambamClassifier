שאין דבריו קיימים ואין שכיב מרע צריך לומר אתם עדיי אלא כל השומע דבריו הרי זה עד שאין אדם משטה בשעת מיתתו שכיב מרע שציווה ליתן מתנה לעובר שבמעי אשתו זכה העובר מפני שדעתו של אדם קרובה אצל בנו כמו שביארנו אמר אם ילדה אשתי זכר ייטול מנה ואם נקבה מאתיים ילדה זכר נוטל מנה ילדה נקבה נוטלת מאתיים ילדה זכר ונקבה הזכר נוטל מנה והנקבה מאתיים ילדה טומטום או אנדרוגינוס נוטל כפחות שבשניהם שכיב מרע שאמרו לו נכסיו למי ואמר להם דומה שיש לו בן או שאשתו מעוברת עכשיו שאין לו בן או שאין אשתו מעוברת נכסיו לפלוני ונודע