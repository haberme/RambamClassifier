וחזרה בו משלמת הכול שהרי גרמה לו לאבד ממונו וכל הגורם לאבד ממון חברו משלם והוא שיהיו לו עדים כמה הוציא שאין זה נשבע ונוטל מנהג פשוט ברוב המדינות שבזמן שיישא אדם אישה משלחין לו ריעיו ומיודעיו מעות כדי שיתחזק בהן על ההוצאה שמוציא במשתה ובאים אותן הריעים והמיודעים ששלחו ואוכלין ושותין עם החתן בשבעת ימי המשתה או במקצתן הכול כמנהג המדינה ואלו המעות שמשלחין נקראין שושבינות ואותם האנשים ששלחו אלו המעות ואוכלין ושותין עם החתן נקראים שושבינין השושבינות אינה מתנה גמורה הדברים ידועים שלא שלח זה עשרה דינרין כדי שיאכל וישתה בזוז אחד ולא שלח אלא ודעתו שאם יישא