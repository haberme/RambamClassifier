כל הנותן מתנה על תנאי בין שהתנה הנותן בין שהתנה המקבל והחזיק המקבל וזכה בה אם נתקיים התנאי נתקיימה המתנה ואם לא נתקיים התנאי בטלה המתנה ויחזיר פירות שאכל והוא שיהיה התנאי כראוי וכל האומר על מנת הרי זה כאומר מעכשיו ואינו צריך לכפול התנאי כזה הורו מקצת הגאונים ולזה דעתי נוטה ורבותיי הורו שאין צריך לכפול את התנאי ולהקדים הין ללאו אלא בקידושין וגיטין בלבד ואין לדבר זה ראיה הנותן מתנה על מנת להחזיר הרי זו מתנה בין שהתנה להחזירה מיד בין שהתנה להחזירה בזמן קצוב או כל ימי חייו של אחד מהם או כל ימי חייו של פלוני