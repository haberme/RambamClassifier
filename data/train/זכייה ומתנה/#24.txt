כדרך שאין צריכים עדים לעניין מקח וממכר אלא לגלות הדבר בלבד אם הייתה שם טענה וכפירה כך במתנות ובמחילות אין צריכין עדים אלא מפני המשקרים כשם שהמוכר צריך לסיים הממכר כמו שביארנו כך הנותן כיצד הכותב לחברו קרקע מנכסיי נתונה לך או שכתב לו כל נכסיי קנויין לך חוץ ממקצתן הואיל ולא סיים הדבר שנתן לו ואינו ידוע לא קנה כלום ואינו יכול לומר לו תן לי פחות שבנכסיך עד שיסיים לו המקום שנתן לו אבל אם אמר לו חלק כך וכך בשדה פלונית הואיל וסיים השדה אף על פי שלא סיים החלק נוטל אותו חלק מן הפחות שבאותה השדה