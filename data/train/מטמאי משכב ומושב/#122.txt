עד שיהיו לפנים מן המודעית קדר שהביא קדירות והניחן לפנים מן המודעית ובאו הלוקחין והוא אומר להן שהן טהורות ולקח קדירה ונכנס בה הרי היא טהורה לקודש אבל לא לתרומה כמו שביארנו לקח קדירה ויצא בה חוץ למודעית הרי זו טמאה בין לתרומה בין לקודש אף על פי שהן הן הקדירות והוא הקדר עצמו אינו נאמן אלא לפנים מן המודעית הלוקח כלי חרס מן הכבשן בכל מקום הרי אלו טהורין בין לקודש בין לתרומה ואין אומרין שמא נגע בהן עם הארץ ואפילו לקח מן הסדר הראשון ואף על פי שהכבשן פתוח וכבר נלקח חצייו שלא גזרו טומאה על הכלים שבכבשן