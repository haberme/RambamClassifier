טובלת ביום אחד עשר ומשמרת אותו שאם תראה בו דם אחר טבילה נטמאו כל טהרות שעשת ונטמא בועלה אף על פי שאינה ראויה להיות זבה גדולה כמו שביארנו שם בנידה זב וזבה גדולה שטבלו ביום שביעי שלהן כמו שביארנו לא יתעסקו בטהרות עד לערב שמא יראו טומאה ויסתרו שבעת ימי הספירה ונמצאו אותן הטהרות טמאות למפרע ואף על פי שהן עושין משכב ומרכב למפרע אין מטמאין כלי חרס בהסיט מאחר שטבלו אף על פי שחזרו וראו טומאה וסתרו הכול וכל כלי חרס שהסיטו עד שלא ראו טהור כבר ביארנו שהזב וחבריו מטמאין משכב ומושב ומרכב והמשכב והמושב אחד הוא ולמה