ואדם זה שהוא למעלה מן המדרס מטמא בגדים כל זמן שלא פירש ממטמאיו כמו שביארנו אין הזב מטמא את המשכב עד שיינשא רובו על המשכב או המושב או המרכב וכן הטהור שדרס על מדרס הזב אינו מיטמא מחמת המדרס עד שיינשא רובו עליו אבל אם נישא מיעוטו הואיל ולא נגע הרי זה טהור כיצד מקצת הטמא על המשכב ומקצת הטהור על אותו משכב המשכב טהור והטהור שנישא מקצתו עליו טהור הטמא שנישא רובו על מקצת המשכב או המרכב נטמא המשכב כולו והמרכב כולו וכן הטהור שנישא רובו על מקצת המדרס נטמא ואף על פי שלא נישא אלא על מקצת המושב