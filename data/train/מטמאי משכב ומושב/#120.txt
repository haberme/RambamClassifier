בירושלים נאמנין על כלי חרס הריקן לומר שהוא טהור לקודש לעולם בין כלים דקין בין כלים גסין בין שהיו הכלים ריקנין בין שהיו מלאים הרי הוא נאמן על הכלי אף על פי שהמשקין שבתוכו טמאין אפילו היה בגדו שהוא מדרס בתוך הכלי הרי הכלי בחזקת טהרה לקודש ומפני מה הקלו בהם מפני שאין עושין כבשונות בירושלים מן המודעית ולפנים נאמנין על כלי חרס ומן המודעית ולחוץ אין נאמנין המודעית עצמה פעמים כלפנים ופעמים כלחוץ כיצד היה חבר נכנס ועם הארץ יוצא וכלי חרס בידו הרי זה נאמן במודעית לומר שהוא טהור לקודש היו שניהן נכנסין או שניהן יוצאין אינו נאמן