מטמא אדם וכלים במגע ומטמאין את האדם במשא ומה בין משכב למרכב שהנוגע במשכב אם היה אדם ונגע בבגדים ובשאר כלים עד שלא פירש ממטמאיו הרי זה טימאן ועשה אותן ראשון לטומאה והנוגע במרכב אינו מטמא בגדים ולא כלים אפילו בשעת מגעו אבל הנושא את המשכב או את המרכב הרי זה מטמא בגדים ושאר כלים בשעת נשיאתו עד שלא פירש ממטמאיו ומניין שבטומאת מרכב חילק מגעו ממשאו ובמשכב לא חילק שהרי הוא אומר במשכב ואיש אשר ייגע במשכבו יכבס בגדיו ויקרא טוה ובמרכב הוא אומר וכל המרכב אשר ירכב עליו וכל הנוגע בכול אשר יהיה תחתיו יטמא עד הערב ויקרא