הקדירות והוא הקדר עצמו אינו נאמן אלא לפנים מן המודעית הלוקח כלי חרס מן הכבשן בכל מקום הרי אלו טהורין בין לקודש בין לתרומה ואין אומרין שמא נגע בהן עם הארץ ואפילו לקח מן הסדר הראשון ואף על פי שהכבשן פתוח וכבר נלקח חצייו שלא גזרו טומאה על הכלים שבכבשן טומאת עמי הארץ ברגל כטהרה היא חשובה שכל ישראל חברים ברגל וכליהן כולן ואוכליהן ומשקיהן טהורין ברגל מפני שהכול מטהרין עצמן ועולין לרגל לפיכך הן נאמנין בכל ימות הרגל בין על הקודש בין על התרומה ומשעבר הרגל חוזרין לטומאתן הפותח חביתו והמתחיל בעיסתו ברגל ועבר הרגל הרי שאר החבית ושאר