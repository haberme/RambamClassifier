אחד מאלו אב טומאה מדברי סופרים לפיכך אין חייבין עליהן על ביאת מקדש וקדשיו ואין שורפין עליהן את התרומה וכולן מטמאין אדם וכלים במגע ומטמאין אדם במשא כמו הזב לכל דבר אלא שהטומאה מדבריהן כמו שביארנו ודם הנוכרית כרוקה וכמימי רגליה מטמא לח ואינו מטמא יבש בועל נידה כנידה שהוא אב מאבות הטומאות של תורה מטמא כלים במגע ומטמא אדם במגע ובמשא ומטמא בהסיט ומטמא משכב ומרכב כנידה אין משכב בועל נידה ומרכבו כמשכב נידה ומרכבה שהמשכב או המרכב שדרסה עליו נידה אב מאבות הטומאות ומשכב בועל נידה ומרכבו ולד טומאה ככלים שהוא נוגע בהן שאינן מטמאין אדם ולא כלים