העיגול ארבעים אמה ורואין כל גפן שתיפול בתוך עיגול זה של ארבעים אמה הרי היא מתקדשת במה דברים אמורים בזורע או מקיים בתוך הכרם אבל הזורע חוצה לכרם וסמך לו הרי זה מקדש שתי שורות של גפנים הסמוכות לזרע באורך כל הזרע ויתר ארבע אמות חוץ לזרע ומתקדש מן הזרע רוחב ארבע אמות באורך כל השורה של כרם ואם זרע בצד גפן יחידית אינו מקדש מן הזרע אלא שישה טפחים לכל רוח ילדה פחות מטפח אינה מקדשת את הזרעים במה דברים אמורים בשתיים כנגד שתיים ואחת יוצאת זנב אבל אם היה כל הכרם כן הרי זה מקדש שתי גינות זו