אלו כלאיים הואיל וטעם פרי זה רחוק מטעם פרי זה ביותר וכן כל כיוצא באלו ושיעורין רבים יש בהרחקה הזאת הכול לפי גודל השדה הנזרעת ולפי רוחב העלין ושילוח היונקות כיצד שדהו שהייתה זרועה מין תבואה וביקש לזרוע בצידה מין תבואה אחר בשדה אחרת מרחיק ביניהן בית רובע והוא כעשר אמות וחצי אמה על עשר אמות וחצי אמה מרובע בין מן האמצע בין מן הצד ואם לא היה ביניהן כשיעור הזה אסור ואינו לוקה עד שיהיו קרובין בתוך שישה טפחים הייתה אחת משתי השדות זרועה תבואה והשנייה שבצידה ירק או דלעת מרחיק ביניהן בית רובע במה דברים אמורים שצריך להרחקה