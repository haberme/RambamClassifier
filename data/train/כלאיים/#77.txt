נמשכו עליהן שריגי הגפן שאין אדם מבטל אילן מאכל ועושה אותו אפיפירות לגפן ואם נמשכו השריגים אחר שזרע וסיככו על הזרע הרי זה מחזירם למקום אחר הזורע תחת מותר האפיפירות או תחת מותר אילן שאינו עושה פירות ונמשכו שריגי הגפן וסיככו על הזרע הרי זה אסור לקיימו או להחזיר השריגים אלא כיצד עושה עוקר הזרע קנים היוצאין מן העריס חס עליהן לפוסקן כדי שלא ישחית האפיפירות הרי זה מותר לזרוע תחתיהן ואם עשאן כדי שיהלכו עליהן השריגים והעלין היוצאין הרי זה אסור לזרוע תחתיהן קשר חבל או גמי בזמורה וקשר הראש האחר באילן הרי זה מותר לזרוע תחת החבל ואם