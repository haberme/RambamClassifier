עשבים המרים וכיוצא בהן מן העיקרין שאינן ראויין אלא לרפואה וכיוצא בהן אין בהן משום כלאי זרעים ואסור לישראל להניח הגוי שירכיב לו אילנו כלאיים ומותר לזרוע זרעים וזרע אילן כאחד וכן מותר לערב זרעי אילנות ולזורען כאחד שאין לך כלאיים באילנות אלא הרכבה בלבד הזורע זרעים כלאיים וכן המרכיב אילנות כלאיים אף על פי שהוא לוקה הרי אלו מותרין באכילה ואפילו לזה שעבר וזרען שלא נאסר אלא זריעתן בלבד ומותר ליטע ייחור מן האילן שהורכב כלאיים ולזרוע מזרע הירק שהורכב כלאיים הזירעונים נחלקין לשלושה חלקים האחד מהן הוא הנקרא תבואה והיא חמישה מינין החיטים והכוסמין והשעורין ושיבולת שועל והשיפון