וכיוצא בה הטומן אגודת לפת וצנון וכיוצא בהן תחת האילן אפילו תחת הגפן אם היו מקצת העלין מגולין אינו חושש שהרי אינו רוצה בהשרשתן ואם אינן אגודה או שלא היו העלין מגולין חושש משום כלאיים שדה שהייתה זרועה וקצר הזרע ונשארו העיקרין בארץ אף על פי שאינן מוציאין צמח אלא אחר כמה שנים לא יהיה זורע באותה שדה מין אחר עד שיעקור העיקרין הייתה שדהו זרועה חיטים ונמלך לזורעה שעורים קודם שיצמחו החיטים ימתין לה עד שייפסדו החיטים ויתליעו בארץ כמו שלושה ימים אם הייתה שדהו רווה ואחר כך יהפוך אותן במחרשה ויזרע המין האחר ואינו צריך להפוך את כולה