ואחר כך ילדה רחל טעונה ונתייאשו הבעלים ואחר כך גזזה משלם דמי פרה העומדת לילד ודמי רחל העומדת ליגזז ואם לפני ייאוש או קודם שנשתנת ילדה או גזזה הרי הגיזות והוולדות של בעלים ואף על פי שנתעברה או נטענה ביד הגזלן הואיל ולא נתייאשו הבעלים ולא נשתנת הגזילה ברשות בעליה היא עדיין אף על פי שהגזלן חייב באונסיה גנב או גזל והקדיש וטבח אחר שנתייאשו הבעלים הרי היא ברשות הגזלן משעה שהקדישה בלבד כדי שלא יהא חוטא נשכר וכל ולדותיה וגיזותיה משעת גניבה עד שעת הקדש של בעלים במה דברים אמורים בשבח הבא מאליו כגון גיזות וולדות אבל אם הייתה