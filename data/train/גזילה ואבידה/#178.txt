רוח חיים שהרי צריך להאכילו אם היה דבר שעושה ואוכל כגון פרה וחמור מיטפל בהן שנים עשר חודש מיום המציאה ושוכרן ולוקח שכרן ומאכילן ואם היה שכרן יתר הרי היתר לבעלים וכן התרנגולין מוכר ביציהן ומאכילן כל שנים עשר חודש מכאן ואילך שם דמיהן עליו והרי הן שלו ושל בעלים בשותפות כדין כל השם בהמה מחברו מצא עגלים וסייחין של רעי מיטפל בהן שלושה חודשים ושל בריאה שלושים יום אווזים ותרנגולין גדולים מיטפל בהן שלושים יום מצא קטנים וכל דבר שטיפולו מרובה משכרו מיטפל בהן שלושה ימים מכאן ואילך מוכרן בבית דין וכן פירות שהתחילו להרקיב וכיוצא בהן מוכרן בבית