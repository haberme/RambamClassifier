עצים ושפן וקצצן או חפר בהן ועשאן כלים או שגזל צמר וצבעו או ניפצו וליבנו או שגזל טווי ועשהו בגדים או שגזל לבינה ועשאה עפר או אבנים וסיתתן או מעות והתיכן הרי זה שינוי בידו שאם יעשה אותן מעות אחרות פנים חדשות הן וכן כל כיוצא בזה הגוזל מעות ישנות ושפן וחידשן לא קנה שהרי מתיישנין וחוזרין כשהיו גזל מעות חדשים ויישנם קנה שאם יחדש אותן פנים חדשות הן גזל דקל מחובר וקצצו לא קנה אפילו כרתו חוליות חוליות עשהו קורות קנה גזל קורות גדולות ועשאן קטנות לא קנה קצצן לוחות עד שנשתנה שמם קנה גזל לולב והפריד עליו קנה