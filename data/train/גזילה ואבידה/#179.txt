בשותפות כדין כל השם בהמה מחברו מצא עגלים וסייחין של רעי מיטפל בהן שלושה חודשים ושל בריאה שלושים יום אווזים ותרנגולין גדולים מיטפל בהן שלושים יום מצא קטנים וכל דבר שטיפולו מרובה משכרו מיטפל בהן שלושה ימים מכאן ואילך מוכרן בבית דין וכן פירות שהתחילו להרקיב וכיוצא בהן מוכרן בבית דין מה יעשה בדמים יינתנו למוצא ויש לו רשות להשתמש בהן לפיכך אם נאנסו כגון שטרפן גיס או טבעו בים חייב לשלם ואף על פי שלא נשתמש בהן שכיון שיש לו רשות להשתמש בהן הרי הן אצלו כשאלה במה דברים אמורים בדמי האבידה הואיל וניטפל בה אבל מעות אבידה לא