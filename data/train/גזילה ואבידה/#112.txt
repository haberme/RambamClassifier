אשמו נתכפר לו ואין החומש מעכב הכפרה וחייב ליתן את החומש אחר כפרה העבדים והשטרות והקרקעות אין בהן תוספת חומש שנאמר וכיחש בעמיתו בפיקדון ויקרא הכא כל האמור בעניין מיטלטלין הוא וגופן ממון יצאו קרקעות ועבדים שהוקשו לקרקעות ויצאו שטרות שאין גופן ממון וכן אם היו גזל גר שאין לו יורשין אינן חוזרים לכוהנים וכן הקרקע אינה נקנית לגזלן לעולם אלא ברשות בעליה קיימת ואפילו נמכרה לאלף זה אחר זה ונתייאשו הבעלים הרי זו חוזרת לנגזל בלא דמים וכל מי שיצאה מתחת ידו חוזר על זה שמכרה לו וחוזר המוכר השני על המוכר הראשון עד שיחזור הלוקח מן הגזלן על