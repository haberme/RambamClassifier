וזה ראוי למשכב ועשוי לו וכן מיטמא במת ובשאר טומאות מדבריהם ככל פשוטי כלי עץ כמו שביארנו וזה כלל גדול שכל המיטמא במדרס מיטמא בשאר טומאות כבר ביארנו שהבגד מיטמא בשלוש על שלוש בשאר טומאות ובשלושה טפחים על שלושה טפחים למדרס השק שיעורו ארבעה טפחים על ארבעה טפחים העור חמישה טפחים על חמישה טפחים המפץ שישה טפחים על שישה טפחים בין למדרס בין לשאר הטומאות ופחות מן השיעורין האלו טהור מכלום במה דברים אמורים בקרע אחד מהן שנקרע בלא כוונה אבל הקוצץ בכוונה וקיצע אפילו טפח על טפח למושב או שלושה טפחים על שלושה טפחים למשכב הרי זה מיטמא במדרס