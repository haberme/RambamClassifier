טומאה מכאן ולהבא כל ידות הכלים הרי הן ככלים ואם נטמא הכלי נטמאת ידו הצריך לה בתשמישו ושאין צריך לה טהור כמו שיתבאר לפיכך האבן היוצאת מן התנור טפח ומן הכירה שלוש אצבעות חיבור ואם נטמא התנור והכירה נטמאו האבנים האלו ואוכלין ומשקין הנוגעין באבנים אלו נטמאו ואם נגעו בחוץ לטפח של תנור או חוץ לשלוש אצבעות של כירה טהורין הכופח עשהו לאפייה שיעורו כתנור עשהו לבישול שיעורו ככירה מוסף התנור של בעלי בתים טהור ושל נחתומין טמא בטומאת התנור מפני שהוא סומך עליו את השפוד כיוצא בו מוסף יורה של שולקי זיתים טמא ושל צבעים טהור עטרת הכירה טהורה