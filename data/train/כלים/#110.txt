מעין מלאכתו בלה ונשתייר בו רובו אם מלמעלה טמא ואם מלמטה טהור קצץ ממנו ועשה חוליה לתכשיט הרי זו מקבלת טומאה שפופרת של זהבים ושל זגגין ושל נפחים ושל עושי זכוכית שנחלקה לאורכה טהורה לרוחבה אם משמשת מעין מלאכתה ראשונה טמאה ואם לאו טהורה כלבא של ספרים ושל רופאים ושל עושי זכוכית שנחלקה לשניים טהורה ושל נפחים טמאה מפני שהוא בתחילה חותה בה את הגחלים מראה של מתכת שנשברה או שניטשטשה אם אינה מראה רוב הפנים טהורה הייתה מראה רוב הפנים עדיין היא כלי כשהייתה מחט שניטל קצתה הנקוב או עוקצה טהורה ואם התקינה ללפוף עליה את החוט לרקום בה