בין שהיה הטפח על טפח שקיצע או השלושה על שלושה בגד או שק או עור או מפץ וכן המקצע מאחד מהן לאחיזה כדי שיאחוז בו בידו כדרך שעושין קוצצי תאנים שלא יוזקו אצבעותיהן הרי זה טמא בכל שהוא והוא שלא יהיה פחות משלוש על שלוש שכל פחות משלוש אצבעות טהור מכלום המחבר שני טפחים מן הבגד וטפח מן השק שלושה מן השק ואחד מן העור ארבעה מן העור ואחד מן המפץ הרי זה טהור מן המדרס אבל אם חיבר חמישה טפחים מן המפץ ואחד מן העור ארבעה מן העור ואחד מן השק שלושה מן השק ואחד מן הבגד הרי זה