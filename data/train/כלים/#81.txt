טומאה כל הכלים יורדין לטומאה במחשבה ואין עולין מידי טומאה אלא בשינוי מעשה והמעשה מבטל מיד המעשה ומיד המחשבה והמחשבה אינה מבטלת לא מיד המעשה ולא מיד המחשבה כיצד טבעת בהמה או כלים שחישב עליה להחזירה לטבעת אדם הרי זו מקבלת טומאה במחשבה זו וכאילו נעשת לאדם מתחילת עשייתה חזר וחישב עליה להניחה טבעת בהמה כשהייתה אף על פי שלא נתקשט בה האדם הרי זו מקבלת טומאה שאין המחשבה מבטלת מידי המחשבה עד שיעשה מעשה כגון שישוף אותה או יתקנה כמעשה של בהמה הייתה הטבעת לאדם וחישב עליה לבהמה עדיין היא מקבלת טומאה כשהייתה שאין הכלים עולין מידי טומאתן במחשבה