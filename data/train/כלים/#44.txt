דומה לבגד שנארג מקצתו המחצלת משיכרות ההוצין וזה הוא גמר מלאכתה וכל כלי הנסרים אינן מקבלין טומאה עד שיתחסמו שפתותיהן גולמי כלי עץ מקבלין טומאה משנעשה הכלי עץ בצורתו אף על פי שהוא עומד לתארו בשרד או להשוותו במחוגה או לייפותו במעצד וכיוצא במעשים אלו ועדיין הוא גולם הואיל ואינו מחוסר חקיקה והרי השלים חפירתו הרי זה מקבל טומאה וכל גולמי כלי עץ מקבלין טומאה חוץ משל אשכרוע שאין הכלי ממנו חשוב כלי עד שיתייפה וקרוב בעיניי שכלי עצם ככלי של אשכרוע ואין גולמיהן מקבלין טומאה כל עץ שאין עליו צורת כלי אף על פי שמשתמשין בו אינו מקבל טומאה