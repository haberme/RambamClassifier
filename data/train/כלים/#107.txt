אחד טמא הייתה החיצונה אחת מן השלוש טהור לפי שאינו יכול לסרוק בו פשתן שהחיצונה אינה מועלת לסריקה וכל שאינו עושה מעין מלאכתו בכלי מתכות טהור ניטלו מן המסרק שתיים ועשאן למלקטת טמאות אחת והתקינה לנר או ללפוף עליה החוט לריקום מקבלת טומאה ואם הייתה השן עבה וגדולה אף על פי שלא התקינה הרי זו מיטמאה בפני עצמה הכדומים שנשתברו ואונקלי שלהן קיימת טמאין שהרי אפשר להוציא בהן הדלי מן הבאר כשהיו מקודם מגירה שניטלה שינה אחת מבינתיים טהורה נשתייר בה מלוא הסיט במקום אחד טמאה שהרי אפשר לגור בנשאר המעצד והאיזמל והמפסלת והמקדח שנפגמו עדיין מקבלין טומאה ניטל חיסומן