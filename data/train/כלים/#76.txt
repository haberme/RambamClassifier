מקבלת טומאה מפני שמוציאין בה את הקוץ אבל אם היה עתיד לנקבה הרי היא כשאר גולמי כלי מתכות ואינה מקבלת טומאה ומאחר שביארנו שגולמי כלי מתכות טהורין וגולמי כלי עץ טמאין ופשוטי כלי מתכות טמאין ופשוטי כלי עץ טהורין דין תורה נמצא הטמא בכלי עץ טהור בכלי מתכות והטמא בכלי מתכות טהור בכלי עץ כל כלי המלחמה כגון הסיף והרומח והכובע והשריון והמגפיים וכיוצא בהן מקבלין טומאה וכל תכשיטי האדם כגון הקטלה והנזמים והטבעות בין שיש עליהן חותם בין שאין עליהן חותם וכיוצא בהן מקבלין טומאה אפילו דינר שנפסל והתקינו לתלותו בצוואר קטנה מקבל טומאה וכן קמיע של מתכת מיטמא