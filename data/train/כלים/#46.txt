ארוכות של נחתומין שסודרין עליהן החלות כשהן בצק מיטמאות שהרי צורת הכלי עליהן ושל בעלי בתים אינן מקבלין טומאה ואם צבע אותן בסקרה או בכרכום וכיוצא בהן מיטמאות שהרי נעשת להן צורת כלי סרוד של נחתומין שנותנין בו המים שמקטפין בו טמא ושל בעלי בתים טהור ואם גיפפו מארבע רוחותיו מיטמא נפרץ מרוח אחת טהור והלוח שעורכין עליו מיטמא כלי של עץ שהסלתים מרקדין עליו את הסולת מיטמא ושל בעלי בתים טהור רחת הגרוסות מיטמאה ושל אוצרות טהורה של גיתות מיטמאה ושל גרנות טהורה זה הכלל העשוי לקבלה מקבל טומאה והעשוי לכנס בו טהור כל התלויין טהורין חוץ מתלויי נפה