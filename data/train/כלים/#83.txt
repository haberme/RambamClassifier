עשה בה מעשה ושינה לבהמה אינה מקבלת טומאה שהמעשה מבטל מידי המעשה וכן כל כיוצא בזה חירש שוטה וקטן יש להן מעשה ואין להן מחשבה כמו שביארנו בעניין הכשר אוכלין זוג של דלת שחישב עליה לבהמה מקבלת טומאה ושל בהמה שנעשה של דלת אפילו חיברו בקרקע ואפילו קבעו במסמר הרי זה מקבל טומאה כשהיה עד שישנה בו מעשה בגופו וזוגין הנמצאין בכל מקום מקבלין טומאה חוץ מן הנמצאין בכרכים מפני שרובן לדלתות אמר לאומן עשה לי שני זוגין אחד לדלת ואחד לבהמה עשה לי שתי מחצלאות אחת לשכיבה ואחת לאוהלים עשה לי שני סדינים אחת לצורות ואחת לאוהלים הרי שניהן