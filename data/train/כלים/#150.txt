חרסים שנשתמש בהן משקין טמאין ונגבו ונפלו לאוויר כלי חרס לא טימאוהו נפלו לתנור והוסק נטמא שסוף משקין לצאת במה דברים אמורים במשקין קלין אבל אם נבלעו בהן משקין חמורין כגון דם הנידה ומימי רגליה אם היו יכולין לצאת והקפיד עליו שייצא הרי זה מטמא התנור אף על פי שלא הוסק ואם אין מקפיד עליו אינו מטמא עד שיוסק וייצא המשקה וכן בגפת חדשה הבאה ממשקין טמאין שהוסק בה התנור נטמא שסוף משקה לצאת אבל בישנה טהור איזו היא ישנה לאחר שנים עשר חודש ואם ידוע שיוצא ממנה משקה בשעת היסק אפילו לאחר שלוש שנים נטמא התנור כשיוסק כלי חרס