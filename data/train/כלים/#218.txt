אם יש בחרס הסתום בזפת כדי להחזיק רביעית הרי זה מקבל טומאה מפני שהוא משברי החבית ולא בטל שם כלי מעל החבית אבל חרס שניקב אחר שפירש מן הכלי וסתם הנקב בזפת אף על פי שהוא מחזיק רביעית טהור שהחרס שניקב בטל שם כלי מעליו וטהר וכל שטהר בכלי חרס שעה אחת אין לו טומאה לעולם משפך של חרס שפקקו בזפת אינו מקבל טומאה שאין הזפת משים אותו כלי קיבול אבל משפך של עץ שסתמו הרי זה כלי קיבול ומיטמא כבר ביארנו שכל ידות הכלים שהכלי צריך לה בשעת תשמישו הרי היא חשובה כגופו של כלי להיטמא ולטמא לפיכך הטופל