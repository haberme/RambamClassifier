אותן בעצים אינן מקבלין טומאה וכן המסמרות שתוקעין אותן בכותלים לתלות בהן ואם התקין המסמר להיותו כלי בפני עצמו מקבל טומאה כיצד מסמר שהתקינו להיות פותח ונועל בו או להיות מוציא בו את הפתילה או שנתנו בריחיים של יד או של חמור הרי זה מקבל טומאה התקינו להיות פותח בו את החבית טהור עד שיצרפנו מסמר שהוא עשוי כמו סימן לשמירת הפתח אינו מקבל טומאה וכן מסמר של שולחני שהוא תולה בו את המאזניים והכיס טהור וכן תלויי המגרדות טהורות אף על פי שמסמרין אלו משונין בצורתן משאר מסמרות התקיעה מסמר הגרדי והוא המסמר הארוך כמו שפוד שמכניס בו האורג