שבעה מיני כלים הן שמקבלין טומאה מן התורה ואלו הן הבגדים והשקין וכלי עור וכלי עצם וכלי מתכות וכלי עץ וכלי חרס הרי הוא אומר מכל כלי עץ או בגד או עור או שק ויקרא יאלב ובכלי מתכות נאמר אך את הזהב ואת הכסף במדבר לאכב ובכלי חרס נאמר וכל כלי חרש אשר ייפול מהם אל תוכו ויקרא יאלג מפי השמועה למדו שזה שנאמר בתורה וכל מעשה עיזים במדבר לאכ לרבות כלים העשויין מן הקרניים ומן הטלפיים ומן העצמות של עיזים והוא הדין לשאר מיני בהמה וחיה אבל כלים העשויין מעצמות העוף אינן מקבלין טומאה חוץ מכלים העשויין מכנף העוזניה