מפי השמועה למדו מה בגד מן הגדל בארץ אף עור מן הגדל בארץ חיבר מן הגדל בים עם הגדל בארץ אפילו חוט או משיחה אם חיברו חיבור שמשים את שניהן כאילו הן אחד לטומאה שאם נטמא זה יטמא זה הרי הכול מקבל טומאה ייראה לי שהכלים העשויין מעור העוף אינן מקבלין טומאה כמו עצמותיו ואם תאמר והלוא הוא כשר לכתוב עליו תפילין כעור בהמה וחיה הנה עור הדג אינו מקבל טומאה ולולי זוהמתו שאינה פוסקת היה כשר לתפילין הנה למדת שאף דבר שאינו מקבל טומאה כשר לתפילין אם אין לו זוהמה כלי זכוכית אינן מקבלין טומאה מדברי תורה וחכמים גזרו