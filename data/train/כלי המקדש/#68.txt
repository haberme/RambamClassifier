בירושלים או קרוב לה נכנסין למקדש עם משמר כהונה ולוייה של אותה שבת והרחוקים שבאותו מעמד כיון שהגיע מעמד שלהן הן מתקבצין לבית הכנסת שבמקומן ומה הן עושין אלו המתקבצין בין בירושלים בין בבתי כנסייות מתענין בשני בשבת שלהן ובשלישי וברביעי ובחמישי אבל בערב שבת לא היו מתענין מפני כבוד השבת ובאחד בשבת אינם מתענין כדי שלא ייצאו מעונג שבת לצום ובכל יום ויום משבת שהיא מעמדן מתפללין ארבע תפילות שחרית ומנחה ונעילה ועוד מוסיפין תפילה אחרת בין שחרית ומנחה והיא יתרה להן ונושאין כפיהן הכוהנים במעמד שלושה פעמים בכל יום בשחרית ובתפילה זו היתרה ובנעילה וקוראין בספר תורה שלושה