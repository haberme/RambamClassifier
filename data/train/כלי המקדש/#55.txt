אחד ואחד לפי עושרו עד שיעשיר יותר מעשיר שבכולן ואין אחד מכל אלו מעכב אלא כל זה למצוה אבל אם נתרבה מכל מקום נתרבה וחייב כוהן גדול לנהוג כבוד בעצמו ולא יקל עצמו עם שאר העם ולא יראו אותו ערום ולא בבית הכיסא ולא במרחץ ולא כשהוא מסתפר שנאמר הכוהן הגדול מאחיו ויקרא כאי מלמד שנוהגין בו גדולה יתרה רצה הוא שירחצו אחרים עימו הרשות בידו לא ייכנס לבית המשתה ולא לסעודות של רבים אפילו הם של מצוה אבל הולך הוא אם רצה לבית האבל וכשהוא הולך אינו הולך בערבוביה עם שאר הכוהנים אלא הכוהנים מסבבין אותו וחולקין לו כבוד