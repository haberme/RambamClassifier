המשחה על גבי מלך או כוהן גדול שכבר נמשחו פטור שנאמר ואשר ייתן ממנו על זר שמות ללג ואין אלו זרים אצלו אבל הסך ממנו אפילו למלך וכוהן גדול חייב שנאמר על בשר אדם לא ייסך שמות ללב כל אדם במשמע וכוהן גדול שנטל שמן המשחה מראשו וסך במעיו חייב כרת והוא שיסוך ממנו בכזית אין מושחין את המלך אלא על גבי מעיין ואין מושחין מלך בן מלך שהמלכות ירושה למלך לעולם שנאמר הוא ובניו בקרב ישראל דברים יזכ ואם הייתה שם מחלוקת מושחין אותו כדי לסלק המחלוקת ולהודיע לכול שזה הוא המלך לבדו כמו שמשחו שלמה מפני מחלוקת אדונייהו