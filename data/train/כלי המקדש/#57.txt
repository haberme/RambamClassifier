והסגן ממצעו בינו לבין העם והסגן ומשוח שעבר מימינו וראש בית אב והאבילים וכל העם משמאלו ואומר לאבילים תנוחמו והן מכבדין אותו כפי כוחן וכשמברין אותו כל העם מסובין על הארץ והוא מסב על הספסל ואינו קורע על מתו כשאר הכוהנים שנאמר ובגדיו לא יפרום ויקרא כאי ואם קרע לוקה אבל קורע הוא מלמטה כנגד רגליו ואינו מרבה פרע לעולם שנאמר את ראשו לא יפרע שם ואפילו בעת שלא ייכנס למקדש אלא מספר מערב שבת לערב שבת ואינו מספר בתער אלא בזוג ראש שערה זו בעיקר זו עד שייראה כאילו הוא צמח כאחד שנאמר ראשם לא יגלחו ופרע לא ישלחו