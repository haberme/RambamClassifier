שנאמר בתורה מעשה רוקם הוא שתהיה הצורות הנעשות באריג נראין מצד אחד בפני האריג בלבד ומעשה חושב הוא שתהיה הצורה נראית משני צדדין פנים ואחור אורך הכותונת עד למעלה מן העקב ואורך בית יד שלה עד פס ידו ורוחבו כרוחב היד המכנסיים בין של כוהן גדול בין של כוהן הדיוט הם ממותניים עד ירכיים שהוא למעלה מן הטבור קרוב מן הלב עד סוף הירך שהיא הארכובה ושנצים יש להם ואין להם לא בית הנקב ולא בית הערווה אלא מוקפין כמין כיס המצנפת של כוהן גדול או הדיוט אורכה שש עשרה אמה והאבנט רוחבו כמו שלוש אצבעות ואורכו שתיים ושלושים אמה