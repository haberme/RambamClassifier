הם מנגנין בנבלים וחלילים וכינורות וחצוצרות והצלצל ואין פוחתין משני נבלים ולא מוסיפין על שישה ואין פוחתין משני חלילים ולא מוסיפין על שנים עשר ואין פוחתין משתי חצוצרות ולא מוסיפין על מאה ועשרים ואין פוחתין מתשעה כינורות ומוסיפין עד לעולם והצלצל אחד בלבד בימי המועדות כולם ובראשי חודשים היו הכוהנים תוקעים בחצוצרות בשעת הקרבן והלויים אומרין שירה שנאמר וביום שמחתכם ובמועדיכם ובראשי חודשיכם ותקעתם בחצוצרות במדבר יי החצוצרות הייתה נעשית מן העשת של כסף עשה אותה מן הגרוטאות של כסף כשרה משאר מיני מתכות פסולה והחלילין שהיו מנגנין בהן היה אבוב שלהן של קנה מפני שקולו ערב ולא היה מחלק