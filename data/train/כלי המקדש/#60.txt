שזה אינו כבוד לו שילך ויעיד ואם הייתה עדות למלך ישראל הרי זה הולך לבית דין הגדול ומעיד לו וכבר ביארנו בספר חמישי שהוא אסור באלמנה ומצווה על הבתולה ואינו נושא שתי נשים ואם נשא שתיים אינו יכול לעבוד ביום הצום עד שיגרש אחת וחולץ וחולצים לאשתו ומייבמין את אשתו ואם גירש אישה מותרת להינשא לשאר העם בזמן שכוהן גדול נכנס להיכל להשתחוות שלושה אוחזין בו אחד בימינו ואחד בשמאלו ואחד באבנים טובות של איפוד מאחוריו וייכנס להיכל וישתחווה וכיון שישמע הסגן קול רגליו של כוהן גדול שהוא יוצא מגביה לו את הפרוכת ואחר שיצא ייכנסו אחיו הכוהנים וישתחוו וייצאו