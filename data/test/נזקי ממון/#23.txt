והגדיש בו והטמין כלים והדליק המשאיל ושרף הגדיש אינו משלם אלא דמי גדיש בלבד השאילו מקום להגדיש חיטים והגדיש שעורים או להגדיש שעורים והגדיש חיטים או שהגדיש חיטים וחיפן בשעורים או שהגדיש שעורים וחיפן בחיטים אינו משלם אלא דמי שעורים בלבד המדליק את הבירה של חברו משלם כל מה שבתוכה שכן דרך בני אדם להניח כל כליהם וכל חפציהם בבתים וכל שיטעון בעל הבית הרי זה נשבע בנקיטת חפץ ונוטל ושבועה זו מדברי סופרים כמו שיתבאר ובלבד שיטעון דברים שהוא אמוד בהן או שהוא אמוד להיות אותן הדברים שטען פיקדון אצלו גמל שהוא טעון פשתן ועובר ברשות הרבים ונכנס פשתנו