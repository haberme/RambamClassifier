בלא תעשה שנאמר ושמרתם את משמרת הקודש במדבר יחה ולשון שמירה אזהרה היא הא למדת ששמירתו מצות עשה וביטול שמירתו בלא תעשה מצות שמירתו שיהיו הכוהנים שומרים מבפנים והלויים מבחוץ וארבע ועשרים עדה שומרין אותו בכל לילה תמיד בארבעה ועשרים מקום הכוהנים בשלושה מקומות והלויים באחד ועשרים מקום והיכן היו שומרים כוהנים היו שומרים בבית אבטינס ובבית הניצוץ ובבית המוקד בית אבטינס ובית הניצוץ היו עלייות בנויות בצד שערי העזרה והרובין היו שומרים שם בית המוקד בארץ וזקני בית אב של אותו היום היו ישנים שם ומפתחות העזרה בידם אירע קרי לאחד מהן הולך במסיבה שתחת הקרקע שהמחילות הפתוחות להר