וייראה לי שצריך לטעון דמים שהן ראויין או יתר מעט אבל אם אמר על שווה מאה במאתיים קניתי אינו נאמן היה כתוב בשטר מתנה וקיבלתי עליי אחריות מתנה זו שאם תצא מידו אתן לו מאתיים נותן לו בן המצר מאתיים ואחר כך מסלקו ואף על פי שאינה שווה אלא מנה החליף חצר בחצר אין בו דין בעל המצר החליף חצר בבהמה או בשאר מיטלטלין רואין דמי אותה הבהמה או אותם המיטלטלין ונותן לו בן המצר ומסלקו ואינו יכול לומר לו תן לי כמין שלקחתי בו שזו הערמה היא ואינה מועלת כלום מכר לו קרקע מעט באמצע שדהו ואחר כך מכר