לפיכך אם תפרן שלא בגידין או בגידי בהמה טמאה פסל עד שיתיר ויחזור ויתפור כהלכה כשתופרין היריעות אינו תופר כל היריעה כולה מתחילתה ועד סופה אלא מניח מעט מלמעלה ומעט מלמטה בלא תפירה כדי שלא תיקרע היריעה באמצעה כשיגלול ועושה לו שני עמודין של עץ אחד בתחילתו ואחד בסופו ותופר העור ששייר בתחילה ובסוף על העמודים בגידין כדי שיהא נגלל עליהן וירחיק בין העמוד והכתב שבדף ספר תורה שנקרעה בו יריעה בתוך שתי שיטות יתפור בתוך שלוש לא יתפור במה דברים אמורים בישן שאין עפצו ניכר אבל אם ניכר הגוויל שהוא עפוץ תופר ואפילו קרע הבא בתוך שלוש וכן בין