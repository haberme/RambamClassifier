הבינוני כבר דיקדקנו בשיעורו ומצאנוהו רוחב שבע שעורות בינונייות זו בצד זו בדוחק והן כאורך שתי שעורות בריוח וכל טפח האמור בכל מקום הוא ארבע אצבעות מזו וכל אמה שישה טפחים ספר תורה שכתבתי אני רוחב כל דף ודף מדפיו ארבע אצבעות ושירת הים ושירת האזינו רוחב כל דף משתיהן שש אצבעות ומניין השיטין שבכל דף ודף אחת וחמישים ומניין הדפין של כל הספר מאתיים שישה ועשרים דף ואורך כל הספר אלף ושלוש מאות ושישים ושש אצבעות בקירוב אלו השש אצבעות היתרות בחשבון לגיליון שבתחילת הספר ושבסופו והעורות שכתבנו בהן עורות אילים ובזמן שתרצה לכתוב על פי המידות האלו או