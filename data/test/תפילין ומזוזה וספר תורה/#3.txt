אם עשה בגוויל פחות משישה ומיעט את הכתב או יתר על השישה והרחיב בכתב עד שיהיה אורכו כהיקפו הרי זה כמצוה שיעור הגיליון מלמטה ארבע אצבעות ומלמעלה שלוש אצבעות ובין דף לדף שתי אצבעות לפיכך צריך שיניח בתחילת כל יריעה ובסופה רוחב אצבע אחת וכדי תפירה שנמצא כשתיתפר היריעות יהיה בין כל דף ודף בכל הספר כולו שתי אצבעות ויניח מן העור בתחילת הספר ובסופו כדי לגול עמוד וכל השיעורין האלו למצוה ואם חיסר או הותיר לא פסל כיצד יתכוון אדם עד שייעשה הספר אורכו כהיקפו מתחיל ומרבע העורות בשווה ועושה רוחב כל עור מהם שישה טפחים קצב אחד לכול