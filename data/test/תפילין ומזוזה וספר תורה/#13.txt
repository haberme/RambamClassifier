שש אצבעות ומניין השיטין שבכל דף ודף אחת וחמישים ומניין הדפין של כל הספר מאתיים שישה ועשרים דף ואורך כל הספר אלף ושלוש מאות ושישים ושש אצבעות בקירוב אלו השש אצבעות היתרות בחשבון לגיליון שבתחילת הספר ושבסופו והעורות שכתבנו בהן עורות אילים ובזמן שתרצה לכתוב על פי המידות האלו או קרוב להן מעט הן חסר דף או שניים או שלושה או יתר דף או שניים או שלושה לא תיגע ולא תהא צריך לחשבון אלא מיד יבוא לך אורכו כהיקפו אין עושין ביריעה פחות משלושה דפין ולא יתר על שמונה דפין נזדמנה לו יריעה בת תשע דפין חולק אותה ארבעה לכאן