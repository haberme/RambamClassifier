ואחר כך גולל העורות ועושה מהן כרך אחד מהודק יפה יפה ומוסיף בעורות ומהדק עד שייעשה היקף הכרך שישה טפחים שהוא רוחב העור ומודד בחוט של שני שיקיפו על הכרך ואחר כך עושה כנה שווה יהיה אורכה ארבעים או חמישים אצבעות ויחלק אצבע אחת מהן בכנה לשניים ולשלושה ולארבעה חלקים כדי שיידע בו שיעור חצי אצבע ורביע אצבע וכיוצא בזה החלק וימדוד כל עור ועור בכנה זו עד שיידע כמה אצבע יש בכל עור ועור כדי שיידע כמה אצבע באורך כל הכרך ואחר כך לוקח עורות אחרים שניים או שלושה לבדוק בהן שיעור הכתב וכותב בהן דף אחד ודבר ידוע