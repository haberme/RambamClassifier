כגון העדים שבאין להעיד על ראיית הלבנה וכיוצא בהן ממי שמותר לו לצאת לדבר מצוה יש לו אלפיים אמה לכל רוח באותו מקום שהגיע לו ואם הגיע למדינה הרי הוא כאנשי העיר ויש לו אלפיים אמה לכל רוח חוץ למדינה היה יוצא ברשות ואמרו לו והוא הולך בדרך כבר נעשת המצוה שיצאת לעשותה יש לו ממקומו אלפיים אמה לכל רוח ואם היה מקצת תחום שיצא ממנו ברשות מובלע בתוך אלפיים שיש לו ממקומו הרי זה חוזר למקומו וכאילו לא יצא וכל היוצאין להציל נפשות ישראל מיד גויים או מן הנהר או מן המפולת יש להם אלפיים אמה לכל רוח ממקום