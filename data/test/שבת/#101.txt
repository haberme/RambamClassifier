אין מפליגין תשמיש המיטה מעונג שבת הוא לפיכך עונת תלמידי חכמים הבריאים מלילי שבת ללילי שבת ומותר לבעול בתולה לכתחילה בשבת ואין בזה משום חובל ולא משום צער לה השבת ועבודה זרה כל אחת משתיהן שקולה כנגד שאר כל מצוות התורה והשבת היא האות שבין הקדוש ברוך הוא ובינינו לעולם לפיכך כל העובר על שאר המצוות הרי הוא בכלל רשעי ישראל אבל מחלל שבת בפרהסיה הרי הוא כעובד עבודה זרה ושניהם כגויים לכל דבריהם לפיכך משבח הנביא ואומר אשרי אנוש יעשה זאת ובן אדם יחזיק בה שומר שבת מחללו ישעיהו נוב וכל המשמר את השבת כהלכתה ומכבדה ומענגה כפי כוחו