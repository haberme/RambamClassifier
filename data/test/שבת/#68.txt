כיצד לא יקדש בבית זה ויאכל בבית אחר אבל אם קידש בזווית זו אוכל בזווית שנייה ולמה מקדשין בבית הכנסת מפני האורחין שאוכלין ושותין שם היה מתאווה לפת יותר מן היין או שלא היה לו יין הרי זה נוטל ידיו תחילה ומברך המוציא ומקדש ואחר כך בוצע ואוכל ואין מבדילין על הפת אלא על הכוס מי שנתכוון לקדש על היין בלילי שבת ושכח ונטל ידיו קודם שיקדש הרי זה מקדש על הפת ואינו מקדש על היין אחר שנטל ידיו לסעודה ומצוה לברך על היין ביום השבת קודם שיסעוד סעודה שנייה וזה הוא הנקרא קידושא רבא מברך בורא פרי הגפן בלבד