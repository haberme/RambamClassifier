ומפני זה אין מפליגין בספינה פחות משלושה ימים קודם השבת כדי שתתיישב דעתו עליו קודם השבת ולא יצטער יותר מדיי ולדבר מצוה מפליג בים אפילו בערב שבת ופוסק עימו לשבות ואינו שובת ומצור לצידון וכיוצא בהן אפילו לדבר הרשות מותר להפליג בערב שבת ומקום שנהגו שלא יפליגו בערב שבת כלל אין מפליגין תשמיש המיטה מעונג שבת הוא לפיכך עונת תלמידי חכמים הבריאים מלילי שבת ללילי שבת ומותר לבעול בתולה לכתחילה בשבת ואין בזה משום חובל ולא משום צער לה השבת ועבודה זרה כל אחת משתיהן שקולה כנגד שאר כל מצוות התורה והשבת היא האות שבין הקדוש ברוך הוא ובינינו לעולם