ממנו אסור להתחיל בו לפנותו אלא לדבר מצוה כגון שפינהו להכנסת אורחין או לקבוע בו בית המדרש וכיצד מפנין אותו כל אחד ואחד ממלא ארבע או חמש קופות עד שגומרין ולא יכבדו קרקעיתו של אוצר כמו שביארנו אלא נכנס ויוצא בו ועושה שביל ברגלו בכניסתו וביציאתו כל שהוא ראוי למאכל בהמה וחיה ועוף המצויין מטלטלין אותו בשבת כיצד מטלטלין את התורמוס היבש מפני שהוא מאכל לעיזים אבל לא את הלח את החצב מפני שהוא מאכל לצבאים את החרדל מפני שהוא מאכל ליונים את העצמות מפני שהן מאכל לכלבים וכן כל הקליפין והגרעינין הראויין למאכל בהמה מטלטלין אותן ושאינן ראויין אוכל