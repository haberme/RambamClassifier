מהלך עד סוף מידתו כמו שאמרנו הייתה רגלו אחת בתוך התחום ורגלו אחת חוץ לתחום הרי זה ייכנס מי שיצא חוץ לתחום שלא לדעתו כגון שהוציאוהו גויים או רוח רעה או ששגג ויצא אין לו אלא ארבע אמות חזר לדעת אין לו אלא ארבע אמות החזירוהו כאילו לא יצא ואם נתנוהו ברשות היחיד כגון שנתנוהו גויים בדיר וסהר ומערה או בעיר אחרת יש לו להלך את כולה וכן אם יצא לאחד מאלו בשגגה ונזכר והוא בתוכן מהלך את כולה יצא חוץ לתחום לדעת אף על פי שחזר שלא לדעת כגון שהחזירוהו גויים או רוח רעה אין לו אלא ארבע אמות