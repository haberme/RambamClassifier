אין שומעין לו אפילו עבד אפילו שפחה נאמנין לומר עד כאן תחום השבת ונאמן הגדול לומר זכור אני שעד כאן היינו באים בשבת כשהייתי קטן וסומכין על עדותו בדבר זה שלא אמרו חכמים בדבר להחמיר אלא להקל מפני ששיעור אלפיים מדבריהם מצות עשה מן התורה לקדש יום השבת בדברים שנאמר זכור את יום השבת לקדשו שמות כז כלומר זוכרהו זכירת שבח וקידוש וצריך לזוכרהו בכניסתו וביציאתו בכניסתו בקידוש היום וביציאתו בהבדלה וזה הוא נוסח קידוש היום ברוך אתה ה' אלוהינו מלך העולם אשר קידשנו במצוותיו ורצה בנו ושבת קודשו באהבה וברצון הנחילנו זיכרון למעשה בראשית תחילה למקראי קודש זכר ליציאת