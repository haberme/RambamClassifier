ואם היה החרס מאוגני כלים מקנח בחרס היו לפניו צרור ועשבים אם היו עשבים רכים מקנח בהן ואם לאו מקנח בצרור שיירי מחצלאות שבלו הרי הן ככלי שמלאכתו להיתר מפני שראויין לכסות בהן הטינוף אבל שיירי בגדים שאין בהן שלוש על שלוש אסור לטלטלן שאינן ראויין לא לעניים ולא לעשירים שברי תנור מותר לטלטלן והרי הן ככל הכלים שמלאכתן להיתר כירה שנשמטה אחת מירכותיה אסור לטלטלה שמא יתקע סולם של עלייה אסור לטלטלו שאין עליו תורת כלי ושל שובך מותר להטותו אבל לא יוליכו משובך לשובך שלא יעשה כדרך שהוא עושה בחול ויבוא לצוד קנה שמוסקין בו הזיתים אם יש