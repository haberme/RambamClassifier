אדם מומחה שהוא יודע מידת הקרקע היו לנו תחומי שבת מוחזקין ובא מומחה ומדד ריבה בתחום מהן ומיעט בתחום שומעין לו בתחום שריבה וכן אם באו שניים מומחין ומדדו התחום אחד ריבה ואחד מיעט שומעין למרבה ובלבד שלא ירבה יתר ממידת אלכסונה של עיר כיצד בעת שירבה זה נאמר שמא הראשון מקרן אלכסון של עיר מדד האלפיים ולפיכך מיעט מידתו ונמצא צלע התחום בינו ובין המדינה פחות מאלפיים וזה האחרון מדד אלפיים מצלע המדינה ואין מחזיקין על הראשון שטעה ביתר על זה לפיכך אם ריבה זה האחרון יתר על הראשון אפילו בחמש מאות ושמונים בקירוב שומעין לו ביתר על זה