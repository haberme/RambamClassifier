חטאות הנשרפות ומנחות הנשרפות אינן מתפגלין לעולם ואלו דברים שאין חייבין עליהן משום פיגול לעולם הקומץ והלבונה והקטורת והדם והיין בין יין הבא עם הנסכים בין יין הבא בפני עצמו ומנחות הנשרפות כולן שהרי אין להם קומץ להתירן כגון מנחת כוהנים ומנחת נסכים ובשר חטאות הנשרפות ולוג שמן של מצורע ואם תאמר והלוא דם האשם מתירו אינו תלוי בו שהרי אדם מביא אשמו היום ולוגו אחר כמה ימים כמו שיתבאר במקומו אסור להותיר מבשר הקודשים לאחר זמן אכילתן שנאמר בקרבן תודה לא תותירו ממנו עד בוקר ויקרא כבל והוא הדין לשאר הקודשים כולם והמותיר אינו לוקה שהרי ניתקו הכתוב לעשה