פרים ושעירים הנשרפים יש בהם ספק אם הלינה והיציאה קודם שיגיע זמנם לצאת פוסלת בשרן כאימוריהן או אינה פוסלת בשרן לפיכך פוסלין אותן להחמיר ויישרפו בעזרה וכן אם יצא חצי הבהמה ברוב האבר אם מחזיקין אותן ביוצא הואיל ויצא רוב האבר או עדיין אינן יוצאין שהרי לא יצא רוב הבהמה לפיכך נפסלו מספק ויישרפו בעזרה וכן אם נשאום חמישה להוציאן ויצאו שלושה ונשארו שניים והוציאו השלושה חצי הבהמה הרי אלו נפסלו מספק ויישרפו בעזרה וייראה לי שאין אלו צריכין להמתין עד שתעבור צורתן הואיל והן עומדין לשריפה לעולם אפילו לא נפסלו בשר הנמצא בעזרה אברים עולות וחתיכות חטאות והנמצא בירושלים