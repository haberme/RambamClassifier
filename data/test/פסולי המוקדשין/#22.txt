מן השליה חייב משום פיגול ונותר וטמא כאוכל משאר בשר הזבח קודשי גויים אין חייבין עליהן משום פיגול ונותר וטמא וכן דם הקודשים כמו שביארנו וכן הלבונה והקטורת והעצים אין חייבין עליהן כרת לא משום פיגול ולא משום נותר ולא משום טומאת הגוף מצות עשה לשרוף כל הקודשים שנטמאו שנאמר והבשר אשר ייגע בכל טמא לא ייאכל באש יישרף ויקרא זיט וכן הנותר מצות עשה לשורפו שנאמר והנותר מבשר הזבח ביום השלישי באש יישרף ויקרא זיז ובכלל הנותר הפיגול וכל פסולי המוקדשין הכול נשרפין קרבן שנתפגל או נפסל יישרף במקדש מיד וכל שפסולו מספק תעבור צורתו ואחר כך יישרף במקדש