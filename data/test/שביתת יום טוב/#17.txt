וסותמין פי החבית של שיכר כדי שלא תפסיד ומחפין את הקציעות בקש שלא יאבדו ומרככין את הבגדים בידיים מפני שהוא מעשה הדיוט אבל אין עושין קשרי בית הידיים מפני שהוא מעשה אומן וכן כל כיוצא בזה קוצצין ציפורני חמור של ריחיים ובונין איבוס לבהמה וסוס שרוכב עליו מותר ליטול ציפורניו ולסרקו כדי לייפותו ואין מרביעין בהמה במועד אבל מקיזין לה דם ואין מונעין ממנה רפואה וכל מאכלות ומשקים שאינן מאכל בריאים אלא לרפואה מותר לאדם לאוכלן ולשתותן במועד אין מפנין מחצר לחצר במועד לא מכעורה לנאה ולא מנאה לכעורה אבל מפנה הוא מבית לבית באותה חצר ומביאין כלים שהן לצורך