לשדה האילן צדין אותן בשדה הלבן בשינוי כדי שלא ייכנסו לשדה האילן ויחריבוה וכיצד צד בשינוי נועץ שפוד בארץ ומכה בקורדום ואחר כך ינתקו ונמצא מקומו גומה כותל גינה שנפל בונהו מעשה הדיוט או גודר אותו בקנים וגומא וכיוצא בהן וכן אם עשה מעקה לגג בונה אותו מעשה הדיוט אבל כותל חצר שנפל בונהו כדרכו ואם היה גוהה סותרו מפני הסכנה ובונהו כדרכו בונה אדם איצטבה לישב או לישן עליה הציר והצינור והקורה והמנעול והמפתח שנשברו מתקנן במועד כדרכו בין של ברזל בין של עץ שזה הפסד גדול הוא שאם יניח הפתח פתוח ודלתות שבורות נמצא מאבד כל שיש בבית