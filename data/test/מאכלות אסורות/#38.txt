ואף על פי שהוא יין מבושל שאינו נאסר או שהיה השותה מכליו לבדו ואם היה רוב המסיבה ישראל מותר ואין שותין שיכר שלהן שעושין מן התמרים והתאנים וכיוצא בהן ואינו אסור אלא במקום מכירתו אבל אם הביא השיכר לביתו ושתהו שם מותר שעיקר הגזירה שמא יסעוד אצלו יין תפוחים ויין רימונים וכיוצא בהן מותר לשתותן בכל מקום דבר שאינו מצוי לא גזרו עליו יין צימוקים הרי הוא כיין ומתנסך אף על פי שאסרו פת גויים יש מקומות שמקילין בדבר ולוקחין פת מן הנחתום הגוי במקום שאין שם נחתום ישראל ובשדה מפני שהיא שעת הדוחק אבל פת בעלי בתים אין שם