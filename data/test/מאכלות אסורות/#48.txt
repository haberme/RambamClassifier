בין במים בין בחומץ הרי זה אסור אבל קלי של חיטין ושעורין שלשין אותן במים הרי זה מותר וכן דבש של גויים שנתבשל ועשו ממנו מיני מתיקה מותר מטעם זה כוספן של גויים שהוחמו חמיו בין ביורה גדולה בין ביורה קטנה מותר מפני שנותן טעם לפגם הוא וכן כבשין שאין דרכן לתת לתוכן חומץ או יין או זיתים הכבושין וחגבים הכבושין שבאין מן האוצר מותרין אבל חגבים וכבשין שמזלפין עליהן יין אסורין וכן אם היו מזלפין עליהן חומץ ואפילו חומץ שיכר אסורין המורייס במקום שדרכן לתת לתוכו יין אסור ואם היה היין יקר מן המורייס מותר וכזה מורין בכל דבר