ונעשה הכול כמוה שהיא עולה בשישים ואסור לפצוע האגוזים ולפרד הרימונים ולפתוח החבייות אחר שנאסרו כדי שיעלו באחד ומאתיים שאין מבטלין איסור לכתחילה ואם עשה כן קונסין אותו ואוסרין עליו כמו שביארנו שאור של כלאי הכרם ושל תרומה שנפלו לתוך העיסה לא בזה כדי לחמץ ולא בזה כדי לחמץ ובשניהם כשיצטרפו כדי לחמץ אותה עיסה אסורה לישראל ומותרת לכוהנים וכן תבלין של תרומה ושל כלאי הכרם שנפלו לתוך הקדירה ולא היה באחד מהן כדי לתבל ובשניהם כדי לתבל אותה קדירה אסורה לישראל שהרי דבר האסור להם תיבלה ומותרת לכוהנים תבלין שהם שניים או שלושה שמות ממין אחד או שלושה מינין