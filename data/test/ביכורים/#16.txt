אדם פטור מבכור בהמה טמאה הלוקח עובר חמורו של נוכרי או המוכר עובר חמורו לנוכרי אף על פי שאינו רשאי הרי זה פטור מן הבכורה ואין קונסין אותו על דבר זה היה הנוכרי שותף באם או בבכור אפילו לא היה לו אלא אחד מאלף בו הרי זה פטור היה לו בו או באימו אבר אחד כגון ידו או רגלו אפילו אוזנו כל שאילו ייחתך יהיה בעל מום הרי זה פטור מן הבכורה ואם כשייחתך חלק הנוכרי לא יהיה בעל מום למזבח הרי זה חייב וכן המקבל חמור מן הגוי להיות מיטפל בה והוולד ביניהם או נוכרי שקיבל מישראל הכול פטור