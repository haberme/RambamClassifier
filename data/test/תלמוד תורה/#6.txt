בורחין מדבר זה ונשמטין ממנו וחסידי החכמים היו משתבחין שלא נמנו מעולם לנדות תלמיד חכמים אף על פי שנמנין להלקותו אם נתחייב מלקות ואפילו מכת מרדות נמנין עליו להכותו וכיצד הוא הנידוי אומרין פלוני בשמתא ואם נידוהו בפניו אומרין פלוני זה והחרם אומרין פלוני מוחרם וארור בו אלה בו שבועה בו נידוי וכיצד מתירין הנידוי או החרם אומרין לו שרוי לך ומחול לך ואם התירוהו שלא בפניו אומרין פלוני שרוי לו ומחול לו מה הוא המנהג שינהוג המנודה בעצמו ושנוהגין עימו מנודה אסור לספר ולכבס כאביל כל ימי נידויו ואין מזמנין עליו ולא כוללין אותו בעשרה לכל דבר שצריך עשרה