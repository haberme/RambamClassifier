ולא יושבין עימו בארבע אמות אבל שונה הוא לאחרים ושונין לו ונשכר ושוכר ואם מת בנידויו בית דין שולחין ומניחין אבן על ארונו כלומר שהן רוגמין אותו לפי שהוא מובדל מן הציבור ואין צריך לומר שאין מספידין אותו ואין מלווין את מיטתו יתר עליו המוחרם שאינו שונה לאחרים ואין שונין לו אבל שונה הוא לעצמו כדי שלא ישכח תלמודו ואינו נשכר ואין נשכרין לו ואין נושאין ונותנין עימו ואין מתעסקין עימו אלא מעט עסק כדי פרנסתו מי שישב בנידויו שלושים יום ולא ביקש להתירו מנדין אותו שנייה ישב שלושים יום אחרים ולא ביקש להתירו מחרימין אותו שלושה שנידו והלכו להן