מוחק כל השטר פעם שנייה וכותב כל מה שירצה וכיון שכולו נמחק שתי פעמים אינו ניכר שאילו היה בו מקום הנמחק פעם אחת ומקום הנמחק שתי פעמים היה ניכר ומתיקון השטרות להתבונן בשטר בואוין וזיינין שלו שלא יהיו דחוקין בין התיבות שמא זייף והוסיף ואו ולא יהיו מרוחקין שמא מחק אות אחת כגון הא או חית והניח רגלה האחת מקום ואו וכל כיוצא בזה מדקדקין בו בכל לשון ובכל כתב משלוש ועד עשר אין כותבין בסוף שיטה שמא יזייף ויחזיר השלוש שלושים והעשר עשרים ואם נזדמן לו בסוף שיטה מחזיר הדיבור בגופו של שטר פעמים רבות עד שיבוא באמצע השיטה