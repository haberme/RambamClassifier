על פי שלא קנו מידו כגון שהיו בית דין רוצין לגבות מן הלווה ואמר להם הניחוהו ואני ערב לכם הואיל ויש לו הנאה שהאמינוהו בית דין באותה הניה שיעבד עצמו המלווה את חברו על ידי ערב אף על פי שהערב משועבד למלווה לא יתבע את הערב תחילה אלא תובע את הלווה תחילה אם לא נתן לו חוזר אצל הערב ונפרע ממנו במה דברים אמורים בשאין נכסים ללווה אבל אם יש נכסים ללווה לא ייפרע מן הערב כלל אלא מן הלווה היה הלווה אלם ואין בית דין יכולין להוציא מידו או שלא בא לבית דין הרי זה נפרע מן הערב תחילה