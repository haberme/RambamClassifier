אינו דומה מי שנמחק פעם אחת לנמחק שתי פעמים ואם תאמר שמא מחק מקום העדים שתי פעמים ואחר שכתב השטר חוזר ומוחקו וכותב כל מה שירצה שהרי הוא ועדיו כולו שווה מפני שנמחק הכול שתי פעמים כבר תיקנו חכמים שלא יהיו העדים חותמין על שטר מחוק אלא אם כן נמחק בפניהם שטר הבא הוא ועדיו על מחק והקיום מלמטה על הנייר אין מקיימין אותו מעדי הקיום אלא מעדים שלמעלה שמא הקיום היה רחוק מן השטר הרבה והיה הריוח מלא שריטות של דיו וחתך גוף השטר ומחק השריטות וכתב השטר ועדיו על המחק שטר הבא על הנייר ועדיו על המחק פסול