שביארנו כשיבוא המלווה להיפרע מנכסי הערב הזה אינו טורף מנכסים משועבדים היה הערב בגופו של שטר קודם חתימת העדים אם כתבו פלוני ערב שהרי אינו מעורב עם הלווה במלווה הרי זה אינו גובה ממנו מן המשועבדים אבל אם כתוב בשטר פלוני לווה מפלוני כך וכך ופלוני ערב שהרי עירבו לווה עם הערב בשטר וקנו מידו של ערב ואחר כך חתמו העדים בשטר הרי זה נפרע מנכסי ערב המשועבדים מלווה שבא לתבוע את הלווה אינו יכול לדחותו ולומר לו לך אצל הקבלן שהרי יש לך לתבוע אותו תחילה אלא תובע כל מי שירצה תחילה ואם נשא הקבלן המעות מיד המלווה ונתנן