על גב זה הוכשר התחתון במים שירדו לו מן העליון שהרי ברצונו הניח זה על גב זה הנופח בעדשים לבודקן אם יפות הן והזיעו הוכשרו בהבל פיו מפני שהוא מתולדות המים וכן האוכל שומשמין באצבעו הוכשרו במשקה פיו שעל אצבעו נשך באוכל ונפל האוכל הרי המשקה שעל האוכל שלא לרצון היה אוכל זיתים פצועים ותמרים רטובות וכל שהוא רוצה למוץ את גלעינתו ונפל מפיו הרי המשקה שעליו ברצון היה אוכל זיתים נגובין ותמרים יבשות וכל שאינו רוצה למוץ את גלעינתו ונפל מפיו הרי המשקה שעליו שלא ברצון עולשין שליקטן לבהמה והדיחן ואחר כך חישב עליהן לאדם כבר ביארנו שהן צריכין