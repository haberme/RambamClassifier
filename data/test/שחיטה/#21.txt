טוב דם שנתערב במים אם יש בו מראה דם חייב לכסות ואם לאו פטור מלכסות נתערב ביין או בדם בהמה רואין אותו כאילו הן מים אם אפשר שייראה מראה הדם שחייב לכסותו כשיעור זה אילו היה מים חייב לכסות הכול ואם לאו פטור מלכסות שחט ונבלע הדם בקרקע אם רישומו ניכר חייב לכסות ואם אין רישומו ניכר הרי זה כמי שכיסתו הרוח ופטור מלכסות אין חייב בכיסוי אלא דם שחיטה הראויה לאכילה שנאמר אשר ייאכל ויקרא יזיג לפיכך השוחט ונמצאת טריפה או השוחט חולין בעזרה או השוחט חיה או עוף שנגמר דינן לסקילה והשוחט ונתנבלה בידו פטור מלכסות וכן חירש