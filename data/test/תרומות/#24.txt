שאין כן בתאנה שנפלה למאה ונפלה אחת מהן לים הגדול אלא צריך להפריש אחת לפי שהחבית נפילתה ניכרת ותאנה וכיוצא בה אין נפילתה ניכרת חבית סתומה שנתערבה במאה חבייות ונפתחה אחת מהן נוטל ממנה אחד ממאה ושותה אותה החבית אבל שאר החבייות אסורות עד שיתפתחו וכל אחת ואחת שתיפתח מהן נוטל ממנה כדי דימועה ושותה השאר נתערבה חבית במאה וחמישים חבייות ונתפתחו מהם חבייות נוטל מהם כדי דימוען חבית אחת ושותה המאה ושאר החמישים אסורות ואין מחזיקין לאותה חבית של תרומה שהיא ברוב אפילו היו כמה אלפים חבייות כולן מדומע וכל מה שייפתח נוטל ממנו אחד ממאה ושותה השיירים והשאר