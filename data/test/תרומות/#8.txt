הרי העיגולין מצטרפין למלבנים ותעלה תרומה באחד ומאה מן הכול עיגולי דבילה גדולים וקטנים שנפל עיגול דבילה לתוכן ואין ידוע אם גדול אם קטן הרי הן מעלין בין במניין בין במשקל כיצד נפל עיגול למאה עיגולין גדולים וקטנים הריני אומר קטן נפל ומגביה אחד קטן נפל עיגול לתוך ארבעים עיגול מהן עשרים עיגול משקל כל אחד ארבע ליטרין והאחד ועשרים משקל כל אחד ליטרה הואיל ומשקל הכול מאה ליטרין ואחד הריני אומר קטן נפל ומגביה אחד מן הקטנים והקמח והסולת אינן מצטרפין להעלות את התרומה סאה חיטים של תרומה שנפלה על פי המגורה של חיטים אין משערין אותה במאה ואחד