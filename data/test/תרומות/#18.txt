דברים אמורים בדבר שאין דרכו להיאכל חי אבל דבר שדרכו להיאכל חי לא יניחן שמא ייתקל בהם וייאכל מהן אלא ידליק הכול כדרך שמדליקין תרומה טמאה סאה תרומה טהורה שנפלה לפחות ממאה חולין טמאין יימכר הכול לכוהנים חוץ מדמי תרומה והכוהן אוכל מדומע זה קליות או ילוש אותו במי פירות שאינן מכשירין כדי שלא תיטמא התרומה מן החולין הטמאין או ילוש מדומע זה פחות פחות מכביצה שאין אוכל טמא מטמא אוכל אחר עד שיהיה כביצה או יתחלק מדומע זה פחות מכביצה בכל עיסה כדי שלא תיטמא התרומה שבו סאה תרומה טמאה שנפלה למאה חולין טהורין וכן סאה תרומה טהורה שנפלה