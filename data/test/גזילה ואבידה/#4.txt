אם מצא ציבור מעות חייב להכריז מצא שלושה מטבעות זה על גבי מטבע זה והן עשויין כמגדל או שהיו אחד מכאן ואחד מכאן ואחד על גביהן או שהיו מקצת זה על מקצת זה כדי שאם יכניס קיסם ביניהן יינטלו בבת אחת חייב להכריז היו עשויין כשיר או כשורה או כחצובה או כסולם הרי זה ספק ולא ייטול המוצא מעות בכיס או כיס כמות שהוא חייב להכריז מצא כיס ולפניו מעות מפוזרים הרי אלו שלו ואם מראין הדברים שהכיס והמעות של אדם אחד ומן הכיס נפלו חייב להכריז המוצא מעות בחנות אם היו בין תיבה לחנווני הרי הן של בעל החנות