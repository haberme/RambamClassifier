אמר אני זכיתי בה תחילה לא אמר כלום המגביה מציאה לחברו קנה חברו ואף על פי שלא אמר לו כלום הגביהו המציאה שניים קנו שניהם הגביהה לו חירש או שוטה או קטן לא קנה הפיקח לפי שאין להן דעת הגביהה חירש ופיקח כאחד מתוך שלא קנה פיקח לא קנה חירש היו שניהם חירשים קנו שניהם תיקנו להם חכמים שיקנו כדי שלא יבואו להינצות שניים שראו גמל או חמור של מציאה וקדמו שניהם והנהיגוהו או משכוהו או שהיה אחד מנהיג ואחד מושך קנו שניהם במה דברים אמורים בחמור אבל בגמל אם היה אחד מנהיג ואחד מושך המושך קנה אבל לא המנהיג