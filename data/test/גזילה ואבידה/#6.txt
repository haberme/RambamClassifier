ואם מצאן על התיבה ואין צריך לומר מתיבה ולחוץ הרי הן של מוצאן ולמה לא תקנה החנות לבעל החנות לפי שאינה חצר המשתמרת ואף על פי שבעל החנות בתוכה צריך לומר תקנה לי חנותי כמו שיתבאר מצא מעות בחנות השולחני בין כיסא לשולחני הרי אלו של שולחני מצאן על הכיסא לפני השולחני אפילו היו צרורין ומונחין על השולחן הרי אלו של מוצאן והוא שיהיו רוב גויים כמו שביארנו אבל אם היו רוב ישראל חייב להכריז מפני שהן צרורים יש להם סימן הלוקח פירות מחברו או ששלח לו חברו פירות ומצא בתוכן מעות צרורות נוטל ומכריז מצאן מפוזרות הרי אלו שלו