ספקו טמא וכשהוא ברשות הרבים ספקו טהור מעשה באחד שהיה מסוכן והוליכוהו מעיר לעיר במיטה והיו כיתות מתחלפות תחתיו ובאחרונה נמצא מת ולא טימאו חכמים אלא כת אחרונה בלבד טמא שהיה עומד ומדבר על הבור וניתזה צינורה מפיו ספק הגיעה לבור ספק לא הגיעה אם היה בור של שמן ספקו טמא ברשות היחיד ואם היה בור של יין ספקו טהור בכל מקום מפני ששפת הבור קולטת שני שבילין אחד טמא ואחד טהור הלך באחד מהן ואין ידוע באיזה הלך ועשה טהרות ונאכלו והזה שלישי ושביעי וטבל וטהר והלך בשני ועשה טהרות הרי אלו טהורות ואם קיימות הראשונות אלו ואלו תלויות