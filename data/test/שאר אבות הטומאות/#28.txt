כל העזרה כרשות הרבים לטומאה גגות העיר שדרך העיר עוברת עליהן רשות הרבים לטומאה הגינה בזמן שהיא משתמרת רשות היחיד ובזמן שאינה משתמרת רשות הרבים לטומאה וכן בסילקי גדולה בזמן שפותחין אותה רשות הרבים לטומאה ובזמן שנועלין אותה רשות היחיד לכול הבקעה המוקפת גדר בימות הגשמים רשות היחיד לשבת ולטומאה ואם לא הייתה מוקפת הרי היא רשות היחיד לטומאה בלבד ובקעה שעברו עליה ימות הגשמים הרי היא רשות היחיד לטומאה אפילו בימות החמה ואלו הן ימות החמה משתיעקר התבואה מתוכה ואלו הן ימות הגשמים משתרד רביעה שנייה בין העיגולין של ענבים לזוגין רשות הרבים לטומאה כרם שלפני הבוצרים רשות היחיד