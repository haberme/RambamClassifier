זו תינשא על פיו שאין אדם משים עצמו רשע והרי העיד שמת וישראל ששמע מגוי המסיח לפי תומו מעיד ששמע ממנו ותינשא על פיו במה דברים אמורים שלא הייתה שם אמתלה בשיחת הגוי שמא לא נתכוון אלא לדבר אחר כגון שאמר לאחד עשה לי כך וכך שלא אהרוג אותך כדרך שהרגתי פלוני אין זה מסיח לפי תומו שכוונתו להטיל אימה על זה וכן אם שמע מערכאות של גויים שאמרו הרגנו פלוני אין נאמנין שהן מחזקין ידי עצמן בכזב כדי להטיל אימה וכן כל כיוצא בדברים אלו גוי שהתחיל להסיח לפי תומו תחילה אף על פי ששאלו אותו אחר כן ובדקוהו