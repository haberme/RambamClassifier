או שטבע בים הגדול ומת וכיוצא באלו מדברים שרובן למיתה אם אמר קברתיו נאמן ותינשא על פיו ואם לא אמר קברתיו לא תינשא ואם נישאת לא תצא וכן האישה שהעיד לה עד אחד שטבע בעלה במים שאין להם סוף ולא עלה ואבד זכרו ונשתקע שמו הרי זו לא תינשא על עדות זו כמו שביארנו ואם נישאת לא תצא ואפילו היה הגוי הוא שהסיח לפי תומו ואמר טבע פלוני בים ונישאת על פיו הרי זו לא תצא וחכם שהורה להשיא אותה לכתחילה מנדין אותו מצאוהו הרוג או מת אם פדחתו וחוטמו ופרצוף פניו קיימין והכירוהו בהן שהוא פלוני מעידין עליו ואם