העולה הראשונה נדבה וזו חובה ואם טהור הייתי העולה הראשונה חובה וזו נדבה וזה שאר קרבני ואין אחד משניהם מגלח תגלחת טומאה אלא אם כן היו קטנים או נשים שאין אלו מקיפין פיאת ראשם מספק כיצד ייוולד להם ספק זה בטומאה כגון שהיו שני הנזירים עומדין ברשות היחיד שספק טומאה שם טמא והיה אחד מבחוץ רואה אותן ואומר ראיתי את אחד מכם שניטמא ואיני יודע מי הוא אבל אם היה עד זה עימהן בחצר הרי שניהן טהורין כיון שהן שלושה הרי הן רבים ורבים ברשות היחיד ספקן טהור כספק טומאה ברשות הרבים שהוא טהור כמו שיתבאר במקומו במה דברים אמורים