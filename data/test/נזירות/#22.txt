ומתחיל למנות נזירותו כולה שהרי נפלו הימים הראשונים בספק טומאה שניטמא ומביא קרבנות טהרה ושותה ביין ומאחר שיביא קרבן צרעת אוכל בקודשים ניטמא ודאי והיה מצורע בספק וטהר מספק צרעתו מונה ימי נזירות שלמה ואחר כך מגלח תגלחת הנגע שאין תגלחת ספק נגעו דוחה נזירות ואחר כך מונה שבעת ימים שבין תגלחת מצורע הראשונה לתגלחת שנייה ומגלח ומביא קרבנותיו ואוכל בקודשים אם הזה בשלישי ושביעי ואחר כך מונה שבעה אחרות לטומאת מת ומגלח תגלחת טומאה ואחר כך מונה נזירותו כולה ולמה סופר שבעה שאין שבעת ימי הטומאה עולין בשבעת ימי הספירה שבין תגלחת ותגלחת של מצורע האומר הריני נזיר אם