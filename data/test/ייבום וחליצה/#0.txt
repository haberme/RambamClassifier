המתן ואל תגרשנה ואל תישאנה עד שייבם אחיך או יחלוץ ליבמה זו הזקוקה לכולכם חלץ לה אחיו או ייבמה או שמתה היבמה הרי זה יכנוס ארוסתו מתו אחיו כולם מוציא את ארוסתו בגט ויבמתו בחליצה ואם מתה ארוסתו בין שמתה קודם מיתת האחין בין שמתה לאחר מיתתן חזרה היבמה להיתרה ורצה מייבם רצה חולץ שלושה אחין שניים מהן נשואין לשתי אחיות ויש לכל אחת משתיהן צרה ומתו הנשואין את האחיות ונפלו האחיות וצרותיהן לייבום אם חלץ לצרות נפטרו אחיות אבל אם חלץ לאחיות לא נפטרו צרותיהן עד שיחלצו הצרות מפני שחליצת אחיות חליצה שאינה מעולה וחליצה שאינה מעולה אינה פוטרת