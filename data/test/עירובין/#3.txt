שביתתי בשדה פלונית או בבקעה פלונית או בריחוק אלף אמה או אלפיים ממקומי זה הרי זה לא קנה שביתה בריחוק מקום ואין לו אלא אלפיים אמה לכל רוח ממקום שהוא עומד בו כשחשיכה אמר שביתתי תחת אילן פלוני או תחת סלע פלונית אם יש תחת אותו אילן או אותה סלע שמונה אמות או יתר לא קנה שביתה שהרי לא כיוון מקום שביתתו שאם בא לשבות בארבע אמות אלו שמא בארבע אמות אלו האחרות הוא שקנה לפיכך צריך להתכוון לשבות בעיקרו או בארבע אמות שבדרומו או שבצפונו ואם היה תחתיו פחות משמונה ונתכוון לשבות תחתיו קנה שהרי אין שם שיעור שני