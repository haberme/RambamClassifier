נאכל העירוב בראשון קנה העירוב לראשון ואין לו עירוב לשני עירב ברגליו בראשון צריך לערב ברגליו בשני והוא שילך ויעמוד באותו מקום ויחשוב בליבו שיקנה שם שביתה עירב בפת בראשון אם רצה לערב ברגליו בשני הרי זה עירוב ואם רצה לערב בפת צריך לערב באותה הפת עצמה שעירב בה בראשון יום הכיפורים שחל להיות ערב שבת או לאחר שבת בזמן שמקדשין על הראייה ייראה לי שהן כיום אחד וקדושה אחת הם זה שאמרנו שיש לו לאדם לערב שני עירובין בשתי רוחות לשני הימים והוא שיהיה אפשר לו להגיע לכל אחד משני העירובין ביום הראשון אבל אם אי אפשר לו להגיע