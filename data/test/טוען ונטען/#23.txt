איש אחד והוא בעל המצר שלה מתחילה ועד סוף הרי זה אומר לו מכל מקום דרכי עליך וילך לו בקצרה באי זו שדה שירצה בעל השדות וכן כל כיוצא בזה ואם החזיק בדרך ואמר זו היא דרכי אין מסלקין אותו ממנה אלא בראיה ברורה ראובן שמכר שדה לשמעון והיה לוי מעדי השטר ובא לוי לערער על השדה ולטעון שראובן גזל אותה ממנו אין שומעין לו ואין משגיחין על ראיות שיביא על אותה שדה והרי איבד כל זכותו שאומרין לו היאך תעיד על המכר ותחזור ותערער וכן אם העיד לוי בשטר שכתוב בו השדה הפלונית של ראובן מצד מזרח או מערב