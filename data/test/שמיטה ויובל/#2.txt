ואם מכרה במאתיים והכסיפה והרי היא ראויה להימכר במאה מחשב לפי מה שהיא לעולם מייפין כוח המוכר שדה אחוזה ומריעין כוח הלוקח המוכר שדה אחוזה והיו לו שדות אחרות ומכר מאותן השדות כדי לגאול שדה שמכר אין שומעין לו שנאמר ומצא כדי גאולתו ויקרא כהכו עד שימצא דבר שאינו מצוי לו בשעה שמכר וכן אם לווה לגאול אין שומעין לו שנאמר והשיגה ידו שם לא שילווה מצא מעט ורצה לגאול חצי השדה שמכר אין שומעין לו שנאמר כדי גאולתו ויקרא כהכו או גואל את כולה או אינו גואל ואם רצו קרוביו לגאול גואלים שנאמר או דודו או בן דודו יגאלנו