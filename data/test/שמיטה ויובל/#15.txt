בביאה שנייה נתקדשו כל הערים המוקפות חומה באותה העת מפני שביאתן בימי עזרא שהיא ביאה שנייה כביאתן בימי יהושוע מה ביאתן בימי יהושוע מנו שמיטין ויובלות וקידשו בתי ערי חומה ונתחייבו במעשר אף ביאתן בימי עזרא מנו שמיטין ויובלות וקידשו בתי ערי חומה ונתחייבו במעשר וכן לעתיד לבוא בביאה שלישית בעת שייכנסו לארץ יתחילו למנות שמיטין ויובלות ויקדשו בתי ערי חומה ויתחייב כל מקום שיכבשוהו במעשרות שנאמר והביאך ה' אלוהיך אל הארץ אשר ירשו אבותיך וירשתה דברים לה מקיש ירושתך לירושת אבותיך מה ירושת אבותיך אתה נוהג בחידוש כל הדברים האלו אף ירושתך אתה נוהג בה בחידוש כל הדברים האלו