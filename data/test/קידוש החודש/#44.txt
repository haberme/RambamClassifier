בלא דקדוק לפי שאינו מועיל בראייה אם תרצה לידע לאיזו רוח מרוחות העולם ייראה הירח נוטה תחשב ותדע מרחקו מעל הקו השווה אם יהיה על הקו השווה או קרוב ממנו בשתיים שלוש מעלות בצפון או בדרום ייראה מכוון כנגד אמצע מערב ותיראה פגימתו מכוונת כנגד מזרח העולם בשווה ואם היה רחוק מעל הקו השווה לדרום העולם ייראה בין מערב העולם ובין דרומו ותיראה פגימתו נוטה מכנגד מזרח העולם כנגד צפון העולם ולפי רוב המרחק לפי רוב הנטייה ומחקירת העדים שאומרין להם כמה היה גבוה ודבר זה ייוודע מקשת הראייה שבזמן שתהיה קשת הראייה קצרה ייראה הירח כאילו הוא קרוב מן