עדים שראו את החודש בזמנו ובאו והעידו וקיבלום בית דין וקידשו את החודש הזה הראשון ומנו תשעה ועשרים יום מן היום המקודש וליל שלושים לא נראה הירח מפני שאי אפשר לו להיראות או מפני שכיסוהו עבים והרי בית דין מצפין לו כל יום שלושים כמו שביארנו ולא באו עדים ועיברו את החודש ונמצא יום ראש החודש השני יום אחד ושלושים כמו שביארנו והתחילו למנות תשעה ועשרים יום מן יום ראש החודש השני וליל שלושים לא נראה הירח אם תאמר שכך מעברין ראש חודש זה ועושין אותו שלושים וקובעין ראש החודש השלישי יום אחד ושלושים כך אפשר שלא ייראה הירח בליל