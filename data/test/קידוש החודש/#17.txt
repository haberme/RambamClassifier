תמצא קשת הראייה והאורך הראשון ארוכין הרבה והוסיפו על סוף הקיצים שלהן מעלות ייראה הירח גדול ולפי אורך הקשת והאורך הראשון יהיה גודלו וגלייתו לכול לפיכך ראוי לבית דין לשום שני דברים אלו בליבם שהן זמן הראייה ומקומה ושואלין את העדים באיזה מקום ראיתם שאם הייתה קשת הראייה קצרה וייתן החשבון שייראה בצמצום כגון שהייתה קשת הראייה תשע מעלות וחמישה חלקים והיה האורך הראשון שלוש עשרה מעלות בשווה ובאו עדים שראוהו אם היה בימות החמה או שהיה במקום נמוך חוששין להן ובודקין אותן הרבה ואם היה בימות הגשמים או במקום גבוה ביותר ודאי ייראה אם לא יהיו שם עבים המבדילין