כך יצא אחד עשר וקראהו עשירי לא נתקדש שהעשירי מעצמו יתקדש ואף על פי שלא קראהו עשירי הואיל ולא עקר שם עשירי מעליו אין אחד עשר מתקדש התחיל למנות ויצאו תחילה שניים שהן ראשון ושני הרי זה מונה הכול זוג זוג ומקדש זוג עשירי וכן אם מנין שלושה שלושה בכל פעם ופעם או חמישה חמישה מקדש הכת העשירית יצאו בתחילה שניים ומנה אותן אחד וקרא השלישי שיצא אחריהן שני ומנה כן כדרכו אחד אחד הרי התשיעי והעשירי מקודשין וייאכלו במומן התשיעי מפני שהוא העשירי הוודאי שהרי שניים יצאו בתחילה וזה שקראו עשירי הוא אחד עשר והקורא לאחד עשר עשירי נתקדש