במה דברים אמורים ששורף ומבער בשנשארו אצלו פירות שאינו יכול לאוכלן כולן קודם שייכנס יום טוב אבל אם נשאר לו תבשיל של מעשר שני ונטע רבעי אינו צריך לבערו שהתבשיל כמבוער וכן יין ותבלין הרי הן כמבוערין מי שהיו פירותיו רחוקין ממנו והגיע יום הביעור הרי זה קורא שם למתנות ומזכה בהן לבעליהן על גב קרקע או למי שזוכה בהן לבעליהן ומתוודה למחר שנתינת המיטלטלין על גבי קרקע אינה אלא מתנה שיש בה חיזוק אבל אינו יכול להקנות להם המעשרות בחליפין מפני שנראה כמכירה והמעשרות והתרומות נאמר בהן נתינה לא מכירה ומניין שאינו יכול להתוודות עד שיוציא כל המתנות שנאמר