אותו לשם עבד נוטל פדיונו מרבו וחוזר לרבו ואם פדהו לשם בן חורין חוזר לרבו הראשון בלא כלום עבד שעשהו רבו הפותיקי לבעל חובו ושיחררו הרי זה משוחרר וכופין את בעל חוב לשחררו גם הוא מפני תיקון העולם שלא יפגע בו לאחר זמן ויאמר לו עבדי אתה עבד שהשיאו רבו בת חורין או שהניח לו רבו תפילין בראשו או שאמר לו רבו לקרות שלושה פסוקין בספר תורה בפני הציבור וכל כיוצא באלו הדברים שאין חייב בהן אלא בן חורין יצא לחירות וכופין את רבו לכתוב לו גט שיחרור וכן אם נדר נדר שכופין עליו את העבדים כמו שביארנו בנדרים ואמר