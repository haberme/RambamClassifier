לא מינה חייבין בית דין להעמיד להן אפטרופוס עד שיגדילו שבית דין הוא אביהן של יתומים ציווה המוריש ואמר יינתן חלק הקטן לקטן ומה שירצה יעשה בו הרשות בידו וכן אם מינה המוריש אפטרופוס על הקטנים קטן או אישה או עבד הרשות בידו אבל אין בית דין ממנין אפטרופוס לא אישה ולא עבד ולא קטן ולא עם הארץ שהוא בחזקת חשוד על עבירות אלא בודקין על אדם נאמן ואיש חיל ויודע להפך בזכות היתומים וטוען טענותם ויש לו כוח בעסקי העולם כדי לשמור נכסיהן ולהרוויח שבחן ומעמידין אותו על הקטנים בין שהיה רחוק בין שהיה קרוב לקטן אלא שאם היה