עד שיימכר שמא יחמיץ ואם יוליכו לשוק שמא יארעו אונס בדרך הרי זה עושה בו כדרך שהוא עושה בשלו וכן כל כיוצא בזה כשמעמידין בית דין האפטרופוס מוסרין לו כל נכסי הקטן הקרקעות והמיטלטלין שלא נמכרו והוא מוציא ומכניס ובונה וסותר ושוכר ונוטע וזורע ועושה כפי מה שיראה שזה טוב ליתומים ומאכילן ומשקן ונותן להן כל הוצאתן כפי הממון וכפי הראוי להן ולא ירוויח להן יתר מדיי ולא יצמצם עליהם יתר מדיי כשיגדלו היתומים נותן להם ממון מורישן ואינו צריך לעשות חשבונות מה הכניס ומה הוציא אלא אומר להן זה הנשאר ונשבע בנקיטת חפץ שלא גזלן כלום במה דברים אמורים