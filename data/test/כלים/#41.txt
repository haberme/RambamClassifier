נפלו משקין טמאין על כני הכלים או על הוגניהן או על אוזניהן או על ידות הכלים המקבלין הרי זה מנגבן וטהורין ואפילו אחורי הכלי כולו לא נטמאו אחד כלי השק כגון השקין והמרצופין או כלי העור כגון הכרים והכסתות ואחד כלי העץ אפילו קופות ומשפלות אם נטמאו אחוריהן במשקין לא נטמא תוכן פשוטי כלי שטף שאינן ראויין למדרס כגון השולחן וטבלה שאין לה דופן הואיל ואין מקבלין טומאה מן התורה אם נטמאו אחוריהן במשקין לא נטמא תוכן אבל פשוטי כלי שטף הראויין למדרס כגון המיטה והעור שישנים עליו והכיסא וכיוצא בהן אין להם אחוריים ותוך אלא בין שנגעו משקין בהן