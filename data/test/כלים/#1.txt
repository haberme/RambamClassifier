שמניחין תחת השולחן בעת האכילה כדי שייפלו עליו הפירורין מפני שהוא נשען עליו ברגלו ועור שחוגר החמר עליו ועור שחוגר נופץ הפשתן עליו בעת שנופץ ועור שמניח הסבל על כתפו בעת שסובל ועור שמניח הרופא על ברכיו בעת שמפיס השחינין מפני שכל אלו העורות יושב עליהן וכן עור הלב של קטן שרירו יורד עליו כדי שלא יפסיד בגדיו ועור שעשהו להיות נותנו על ליבו בעת הקציר מפני השרב ועור שלופפין בו הכסות ועור התפור כמו תיבה שמניחין בו הבגדים שכל אלו מתהפכין עליהן ונשענין עליהן וכל העורות המיטמאות במדרס אינן מיטמאות עד שיהיה כשיעור חמישה טפחים ואלו עורות שאין מיטמאין