דברים אמורים בטבולת יום כיון שלא חס עליה להטבילה כך לא יחוס לקרוע את כולה ולפיכך טהרה כולה אלו עורות מיטמאין במדרס עור שחישב עליו לשוטחו ועור שמניחין על המיטות מלמעלה לישן עליו ועור שמניחין על החמור תחת המשאוי ועור שמניחין בערס תחת הקטן ועור הכר ועור הכסת וכן עור שמניחין תחת השולחן בעת האכילה כדי שייפלו עליו הפירורין מפני שהוא נשען עליו ברגלו ועור שחוגר החמר עליו ועור שחוגר נופץ הפשתן עליו בעת שנופץ ועור שמניח הסבל על כתפו בעת שסובל ועור שמניח הרופא על ברכיו בעת שמפיס השחינין מפני שכל אלו העורות יושב עליהן וכן עור הלב של