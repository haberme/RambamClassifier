בעניין ראש חודש והרביעי קורא עניין חנוכה אף על פי שאדם שומע כל התורה כולה בכל שנתו בציבור חייב לקרות לעצמו בכל שבוע ושבוע סדר של אותה שבת שניים מקרא ואחד תרגום ופסוק שאין לו תרגום קוראהו שלושה פעמים עד שישלים פרשייותיו עם הציבור בשחרית במוסף ובנעילה הכוהנים נושאין את כפיהן אבל במנחה אין נשיאת כפיים מפני שבמנחה כבר סעדו כל העם ושמא שתו הכוהנים יין ושיכור אסור בנשיאת כפיים ואפילו ביום התענית אין נושאין כפיהם במנחה גזירה מנחה של תענית מפני מנחה של כל יום במה דברים אמורים בתענית שמתפללין בו מנחה ונעילה כגון צום כיפור ותענית ציבור אבל