ותוספת הביכורים כל אלו פטורים מן הדמאי וכיון שאמר לו עם הארץ מתוקנין הם אינו צריך לעשר הלוקח פירות לאכילה ונמלך עליהם לבהמה הרי זה לא ימכרם לגוי ולא יאכילם לבהמה אפילו לבהמת אחרים עד שיתקנם דמאי שמן ערב פטור מן הדמאי שאין חזקתו לאכילה שמן שלוקח הסורק לתת אותו בצמר פטור מן הדמאי מפני שהוא נבלע בצמר אבל שהאורג לוקח לסוך בו אצבעותיו חייב בדמאי מפני שהוא נבלע בגופו וסיכה כשתייה היא בכל מקום גוי ששאל מישראל ליתן לו שמן על מכתו בוודאי אסור ובדמאי מותר נתן הגוי שמן על גבי טבלה להתעגל עליה משעמד מותר לישראל לישב אחריו