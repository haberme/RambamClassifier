ונמצאו המים פסולין חייב בקרבן עולה ויורד מפני שהיה לו לבדוק על המים ואחר כך ייכנס למקדש מחליקין היו העם במים ששותתין בארץ מחלון של רבים ודורסין אותן ונכנסין למקדש ולא היו חוששין להן שמא פסולין הן המזה באיזוב הטמא לחטאת אם יש בו כביצה המים פסולין והזיתו פסולה אין בו כביצה המים כשרין והזיתו פסולה ואיזוב זה מטמא חברו וחברו לחברו אפילו הן מאה שאין מונין לחטאת המגביה כלי שהוזה עליו והרי עליו מים כדי הזיה טהור שהמים שעשו מצותן אינן מטמאין כמו שביארנו