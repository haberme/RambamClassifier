דברים אמורים במקום שנהגו למכור עין בעין אבל במקום שנהגו להכריע חייב להכריע לו טפח היה שוקל לו עשר ליטרין לא יאמר לו שקול אחת אחת והכרע אלא שוקל לו עשרה בבת אחת והכרע אחד לכולן מקום שנהגו למוד בדקה לא ימוד בגסה בגסה לא ימוד בדקה למחוק לא יגדוש ויוסיף בדמים וכן אם נהגו לגדוש לא ימחוק ויפחות מן הדמים אלא מודד כמנהג המדינה בני מדינה שרצו להוסיף על המידות או על המשקלות לא יוסיפו יתר על שתות שאם היה הקב משקל חמישה ועשאוהו מכיל שישה הרשות בידן יתר על שישה לא יעשו הסיטון מקנח את מידותיו אחת לשלושים