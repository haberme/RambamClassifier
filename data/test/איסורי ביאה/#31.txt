בעלה בזה שאין כאן זנות וראוי להכותן מכת מרדות הואיל ועשו איסור ויש לאיש להקפיד על אשתו בדבר זה ולמנוע הנשים הידועות בכך מלהיכנס לה ומלצאת היא אליהן אסור לאדם לשמש מיטתו לאור הנר הרי שהייתה ליל שבת ולא היה לו בית אחר והיה הנר דולק הרי זה לא ישמש כלל וכן אסור לישראלי לשמש מיטתו ביום שעזות פנים היא ואם היה תלמיד חכמים שאינו בא להימשך בכך הרי זה מאפיל בטליתו ומשמש ואין נזקקין לדבר זה אלא מפני צורך גדול ודרך קדושה לשמש באמצע הלילה אין דעת חכמים נוחה ממי שהוא מרבה בתשמיש המיטה ויהיה מצוי אצל אשתו תמיד