אין מעלין משטרות לכהונה כיצד הרי שהיה בשטר פלוני כוהן לווה מפלוני או הלווהו כך וכך והעדים מלמטה אין מחזיקין כוהן זה שהוא מיוחס שמא לא העידו אלא על המלווה במה דברים אמורים לעניין ייחוס אבל לחזקה שיהיה בחזקת כוהן ככוהני זמן זה ויאכל בתרומה וחלה של דברי סופרים ובשאר קודשי הגבול מעלין מן השטרות ועל פי עד אחד ומנשיאות כפיים ומקריאה בתורה ראשון וכן כוהן שאמר בני זה כוהן נאמן להאכילו בתרומה ולהיותו בחזקת כוהן ואינו צריך להביא ראיה לא על הבנים ולא על האישה שניים שבאו למדינה זה אומר אני וחברי כוהן וזה השני אומר אני וחברי כוהן