זכרים אפילו קטנים מפני החשד אין דורשין בסתרי עריות בשלושה מפני שהאחד טרוד בשאלת הרב והשניים נושאין ונותנין זה עם זה ואין דעתם פנויה לשמוע ולפי שדעתו של אדם קרובה אצל עריות אם נסתפק לו דבר ששמע מורה להקל לפיכך אין דורשין אלא לשניים כדי שיהיה האחד השומע מפנה ליבו ויודע מה שישמע מן הרב ואמרו חכמים גזל ועריות נפשו של אדם מתאווה להן ומחמדתן ואין אתה מוצא קהל בכל זמן וזמן שאין בהן פרוצין בעריות ובביאות אסורות ואמרו חכמים רוב בגזל ומיעוט בעריות והכול באבק לשון הרע לפיכך ראוי לו לאדם לכוף יצרו בדבר זה ולהרגיל עצמו בקדושה יתרה