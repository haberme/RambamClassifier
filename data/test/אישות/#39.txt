הנושא את האיילונית ולא היו לו בנים ולא אישה אחרת לפרות ולרבות ממנה אף על פי שכופין אותו ומוציא הרי היא ככל הנשים ויש לה כתובה ושאר תנאיי כתובה וכן זוכה הבעל במה שזוכה בשאר הנשים אבל הנושא אישה ולא הכיר בה ונמצאת איילונית או מחייבי לאוין וכן הנושא שנייה בין הכיר בה בין לא הכיר בה אין להן עיקר כתובה ולא תנאי מתנאיי כתובה אבל תוספת יש להן ואין להן מזונות ואפילו לאחר מותו וכשכופין אותן ומפרישין ביניהם אין מוציאין מן הבעל פירות שאכל ולמה אין להן עיקר ויש להן תוספת העיקר שהוא תקנת חכמים כדי שלא תהיה קלה