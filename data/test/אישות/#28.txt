וכן המוציא הוצאות על נכסי אשתו קטנה ומיאנה רואין כמה אכל וכמה הוציא וכמה השביח ושמין לו כעריס שהרי ברשות ירד מנהגות רבות יש בנדוניה יש מקומות שנהגו שיכתבו בכתובה הנדוניה ביתר על דמיה בשליש או בחמיש או במחצה כגון שתהיה נדוניתה מאה וכותבים שהכניסה לו מאה וחמישים כדי להרבות בפני העם וכשתבוא לגבות לא תגבה אלא המאה ויש מקומות שנהגו לכתוב בפחות ואם פסקה להוציא לו במאה כלים נותנת שווה מאה ועשרים או מאה וחמישים וכותבין שהכניסה לו מאה ויש מקומות שנהגו לכתוב שווה בשווה ויש מקומות שנהגו שייתן האיש מעות לפי הנדוניה דבר קצוב שתתקשט בו הכלה ותקנה