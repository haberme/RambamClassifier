אם היו המומין שנמצאו בה מומין שוודאי היו בה קודם שתתארס כגון אצבע יתרה וכיוצא בה על האב להביא ראיה שידע בהן הבעל ורצה או שחזקתו שידע ואם לא הביא תצא בלא כתובה כלל היו מומין שאפשר שנולדו אחר האירוסין אם נמצאו בה אחר שנכנסה לבית בעלה על הבעל להביא ראיה שעד שלא נתארסה היו בה והיה מקחו מקח טעות ואם נמצאו בה והיא בבית אביה על האב להביא ראיה שאחר האירוסין נולדו ונסתחפה שדהו הביא הבעל ראיה שעד שלא נתארסה היו בה או שהודת לו בכך והביא האב ראיה שראה ושתק ונתפייס או שחזקתו שידע בהן ונתפייס הרי זה