אישה שהיו לה כספים הראויות לבעל לאכול פירותיהם הוא אומר כך וכך יילקח בהם והיא אומרת איני לוקחת בהן אלא כך וכך לוקחים דבר שפירותיו מרובים ויציאתו מעוטה בין שהיה הדבר כרצונו בין שהיה כרצונה ואין לוקחין אלא דבר שגזעו מחליף שמא יאכל הכול ונמצא הקרן אבד האישה שהכניסה לבעלה עז לחלבה ורחל לגיזתה ודקל לפירותיו אף על פי שאין לה אלא פירות אלו בלבד הרי זה אוכל והולך עד שתכלה הקרן וכן אם הכניסה לו כלי תשמיש בתורת נכסי מלוג הרי זה משתמש בהן ולובש ומציע ומכסה עד שיכלה הקרן וכשיגרש אינו חייב לשלם הבליות של נכסי מלוג הורו