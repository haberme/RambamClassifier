נטמא ואם היה הנקב פחות מזה ניצול ניקב התנור מצידו שיעורו מלוא כוש נכנס ויוצא שלא דולק וכן מגופת החבית שניקבה שיעורה כדי שתיכנס מיצה שנייה של שיפון בנקב וחצבים גדולים שניקבו שיעורן כדי שתיכנס מיצה שנייה של קנה פחות מכאן טהורין במה דברים אמורים בזמן שנעשו ליין אבל אם נעשו לשאר המשקין אפילו ניקבו בכל שהן נטמאו ואין צמיד פתיל מועיל להם עד שיסתום הנקב ואף בזמן שנעשו ליין לא אמרו אלא שניקבו שלא בידי אדם אבל אם נעשו בידי אדם אפילו כל שהן טמאים ואינן ניצולין עד שייסתם הנקב חבית שהיא מלאה משקין טהורין ומניקית של חרס בתוכה