נעשו לשאר המשקין אפילו ניקבו בכל שהן נטמאו ואין צמיד פתיל מועיל להם עד שיסתום הנקב ואף בזמן שנעשו ליין לא אמרו אלא שניקבו שלא בידי אדם אבל אם נעשו בידי אדם אפילו כל שהן טמאים ואינן ניצולין עד שייסתם הנקב חבית שהיא מלאה משקין טהורין ומניקית של חרס בתוכה והחבית מוקפת צמיד פתיל ונתונה באוהל המת החבית והמשקין טהורין והמניקית טמאה מפני שקצתה האחת בתוך החבית המוקפת והקצה השני פתוח לאוהל המת ואינו סתום אף על פי שהיא עקומה אין העקום כסתום חבית המוקפת צמיד פתיל שניקבה מצידה וסתמו שמרים את הנקב תציל אגף חצי הנקב וסתם חצייו הרי