שדבר טמא אינו חוצץ מגופת החבית שנתחלחלה אף על פי שאינה נשמטת אינה מצלת שהרי נתרעע הצמיד הכדור והפקעת של גמי שנתנן על פי החבית ומירח מן הצדדין לא הציל עד שימרח על כל הכדור ועל כל הפקעת מלמטן למעלן וכן במטלית של בגד שקשרה על פי הכלי הייתה של נייר או של עור וקשרה במשיחה אם מירח מן הצדדין הציל חמת של עור הדג או הנייר שהלביש בהן את החבית וצררה מלמטה הרי זו מצלת ואם לא צררה אף על פי שמירח מן הצדדין לא הציל חבית זפותה שנתקלף החרס מלמעלה והזפת שלה עומד ונתן כסוי על הזפת ודחקו