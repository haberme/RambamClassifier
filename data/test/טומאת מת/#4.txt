הרי זה מציל אף על פי שאינו חשוב כלי לעניין טומאה אבל כלי המוקף צמיד פתיל שהיה נקוב או סדוק ולא סתם הנקב נטמא ואינו מציל וכמה יהיה בנקב אם היה כלי העשוי לאוכלים שיעורו במוציא זיתים היה עשוי למשקה שיעורו בכונס משקה העשוי לכך ולכך מטילין אותו לחומרו ומשיינקב בכונס משקה אינו מציל עד שיסתום הנקב או ימעטנו תנור שהייתה סרידה על פיו ומוקף צמיד פתיל ונתון באוהל המת ונסדק התנור אם היה הסדק מלוא פי מרדע שהוא היקף טפח נטמא התנור ואף על פי שאין המרדע יכול להיכנס בסדק אלא הרי הוא כמותו בשווה פחות מכאן התנור טהור