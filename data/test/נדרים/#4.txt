שתי בנותיו כאחת הפרת נדרים כל היום ואינה מעת לעת כיצד נדרה בתחילת ליל שני הרי זה מפר כל אותו הלילה וכל יום שני נדרה ביום שני בתחילת היום מפר כל אותו היום נדרה בסוף היום עם חשיכה אם הפר לה עד שלא תחשך מופר ואם לא הפר לה עד שחשיכה אינו יכול להפר ומה הוא זה שכתוב בתורה מיום אל יום במדבר לטו ללמד שמפר בלילה אם נדרה בלילה וכן מפר כל היום כמו שביארנו נדרה ושהת כמה ימים ואחר כך שמע האב או הבעל הרי זה מפר ביום שומעו וכאילו נדרה בעת ששמע שנאמר ביום שומעו במדבר לו