הרי זה מפר ביום שמוע האב והוא הדין אם שמע ארוס והפר ואחר כמה ימים שמע האב והפר ביום שומעו שאינו מופר ומניין שבנערה מאורסה הכתוב מדבר שהרי הוא אומר למטה ואם בית אישה נדרה ושמע אישה והחריש לה במדבר ליא יב מכלל שאישה האמור למעלה ארוס כמו שביארנו שמע האב או הבעל ושתק כדי לצערה אף על פי שלא היה בליבו לקיים נדרה הואיל ועבר היום ולא הפר ולא ביטל נתקיימו נדריה נדרה והפר לה האב או הבעל והיא לא ידעה שהפר ועברה על נדרה או על שבועתה בזדון הרי זו פטורה ואף על פי שנתכוונה לאיסור הואיל ונעשה