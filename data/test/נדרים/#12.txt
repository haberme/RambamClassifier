ואומר ושמע אביה את נדרה במדבר לה עד שיידע איזה נדר נדרה ויש לו להפר אותו כל יום הידיעה מפר אדם או מקיים נדרי אשתו או בתו בכל לשון ואף על פי שאינה מכרת שאין האישה צריכה לשמוע ההפרה או הקיום וכיצד מפר אומר מופר או בטיל או אין נדר זה כלום וכיוצא בדברים שעניינם עקירת הנדר מעיקרו בין בפניה בין שלא בפניה אבל אם אמר לה אי איפשי שתידורי או אין כאן נדר הרי זה לא הפר וכן האומר לאשתו או לבתו מחול ליך או מותר ליך או שרוי ליך וכל כיוצא בעניין זה לא אמר כלום שאין האב