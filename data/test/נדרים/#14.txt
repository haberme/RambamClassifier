והבעל מתיר כמו החכם אלא עוקר הנדר מתחילתו ומפירו וכיצד מקיים כגון שיאמר לה קיים ליכי או יפה נדרת או אין כמותיך או אילו לא נדרת הייתי מדירך וכל כיוצא בדברים שמשמען שרצה בנדר זה המבטל נדרי אשתו או בתו אינו צריך לומר כלום ונתבטלו כל הנדרים ומה הוא הביטול שיכוף אותה לעשות דבר שאסרה אותו אבל ההפרה אינו כופה אותה אלא מפר לה ומניחה אם רצת עושה ואם רצת אינה עושה כיצד נדרה או נשבעה שלא תאכל או שלא תשתה ואמר לה מופר ליך הרי זה הפר ומותרת לאכול ולשתות נטל ונתן לה ואמר לה טלי אכלי טלי שתי