הוא אומר כי תבוא ברשות בעלים לעבודה תאכל מה בין העושה בתלוש לעושה במחובר שהעושה בתלוש אוכל עד שלא יגמור עבודתו ומשתיגמר עבודתו אסור לו לאכול והעושה במחובר כגון בוצר וקוצר אינו אוכל אלא כשיגמור עבודתו כגון שיבצור וייתן בסל עד שימלאנו וינפץ הסל למקום אחר ויחזור ויבצור וימלאנו אינו אוכל אלא אחר שימלא הסל אבל מפני השב אבידה לבעלים אמרו חכמים שיהיו הפועלין אוכלין בהליכתן מאומן לאומן ובחזירתן מן הגת כדי שלא יבטלו ממלאכתן ויישבו לאכול אלא אוכלין בתוך המלאכה כשהן מהלכין בטילין המבטל ממלאכתו ואכל או שאכל שלא בשעת גמר מלאכה הרי זה עובר בלא תעשה שנאמר וחרמש