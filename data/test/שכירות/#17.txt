שותין יין שעדיין אינן עושין אלא בענבים בלבד ומשידרכו בגת ויהלכו בה שתי וערב יש להן לאכול מן הענבים ולשתות מן התירוש שהרי הן עושין בענבים וביין פועל שאמר תנו לאשתי ובניי מה שאני אוכל או שאמר הריני נותן מעט מזה שנטלתי לאכול לאשתי ובניי אין שומעין לו שלא זיכתה תורה אלא לפועל עצמו אפילו נזיר שהיה עושה בענבים ואמר תנו לאשתי ובניי אין שומעין לו פועל שהיה עושה הוא ואשתו ובניו ועבדיו והתנה עם בעל הבית שלא יאכלו ממה שהן עושין לא הוא ולא הם הרי אלו אינן אוכלין במה דברים אמורים בגדולים מפני שיש בהם דעת והרי מחלו