של מטה שהן כנגד הדדים שני פתילי תכלת האיפוד רוחבו כרוחב גבו של אדם מכתף לכתף ואורכו מכנגד אצילי הידיים מאחוריו עד הרגליים ויש לו כמו שתי ידות יוצאות ממנו באריג לכאן ולכאן שחוגרין אותו בהם והם הנקראין חשב האיפוד והכול ארוג זהב תכלת וארגמן ותולעת שני ושש על עשרים ושמונה חוטין כמעשה החושן ותופר עליו שתי כתפות כדי שיהיו על כתפות הכוהן וקובע על כל כתף וכתף אבן שוהם מרובע מושקע בבית של זהב ומפתח על שתי האבנים שמות השבטים שישה על אבן זו ושישה על אבן זו כתולדותם וכותבין שם יוסף יהוסף ונמצאו חמש ועשרים אות באבן זו