קרבן שהוא פטור על שחיטתו בחוץ כך הוא פטור על העליתו שני שעירי יום הכיפורים ששחטם בחוץ אם עד שלא התוודה עליהם חייב כרת על שניהן הואיל וראויין לבוא לפני ה' לווידוי ואם אחר שהתוודה פטור על המשתלח שהרי אינו ראוי לבוא לפני ה' השוחט שלמים בחוץ קודם שיפתחו דלתות ההיכל פטור שהרי הן מחוסרים מעשה ואחר כך יהיו ראויין ליקרב לפני ה' כמו שביארנו והשוחט את הפסח בחוץ אפילו בשאר ימות השנה בין לשמו בין שלא לשמו חייב שהפסח בשאר ימות השנה שלמים הוא בהמת חולין שעוברה קודשי מזבח אסור לשחוט אותה בחוץ ואם שחט אינו לוקה מפני שאינה