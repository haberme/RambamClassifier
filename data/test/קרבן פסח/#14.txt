ואסור להניח מבשר חגיגת ארבעה עשר ליום השלישי שנאמר ולא ילין מן הבשר אשר תזבח בערב ביום הראשון לבוקר דברים טזד מפי השמועה למדו שזו אזהרה למניח בשר חגיגת ארבעה עשר ליום שישה עשר שנאמר לבוקר עד בוקר של יום השני והמותיר אינו לוקה אלא יישרף הנותר ממנה כשאר הנותרים בשר חגיגה שעלה עם הפסח על השולחן וכל התבשילין העולים עימו על השולחן מתבערין עימו ואינן נאכלים אלא עד חצות כפסח עצמו גזירה מפני התערובת מה בין פסח ראשון לפסח שני הראשון אסור בחמץ בבל ייראה ובבל יימצא ואינו נשחט על חמץ ואין מוציאין ממנו חוץ לחבורה וטעון הלל באכילתו