בשר חגיגה שעלה עם הפסח על השולחן וכל התבשילין העולים עימו על השולחן מתבערין עימו ואינן נאכלים אלא עד חצות כפסח עצמו גזירה מפני התערובת מה בין פסח ראשון לפסח שני הראשון אסור בחמץ בבל ייראה ובבל יימצא ואינו נשחט על חמץ ואין מוציאין ממנו חוץ לחבורה וטעון הלל באכילתו ומביאין עימו חגיגה ואפשר שיבוא בטומאה אם נטמא רוב הקהל טומאת מת כמו שביארנו אבל פסח שני חמץ ומצה עימו בבית ואינו טעון הלל באכילתו ומוציאין אותו חוץ לבית אכילתו ואין מביאין עימו חגיגה ואינו בא בטומאה ושניהם דוחין את השבת וטעונין הלל בעשייתן ונאכלין צלי בבית אחד על מצה