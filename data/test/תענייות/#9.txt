במקדש תחילה כשיבוא מדרך המדבר קורע על המקדש ומוסיף על ירושלים כל הקרעים האלו כולם בידו ומעומד וקורע כל כסות שעליו עד שיגלה את ליבו ואינו מאחה קרעים אלו לעולם אבל רשאי הוא לשוללן למוללן ללקטן ולתופרן כמין סולמות היה הולך ובא לירושלים הולך ובא אם תוך שלושים יום אינו קורע קרע אחר ואם לאחר שלושים יום חוזר וקורע כל הצומות האלו עתידים ליבטל לימות המשיח ולא עוד אלא שהם עתידים להיות ימים טובים וימי ששון ושמחה שנאמר כה אמר ה' צבאות צום הרביעי וצום החמישי וצום השביעי וצום העשירי יהיה לבית יהודה לששון ולשמחה ולמועדים טובים והאמת והשלום אהבו