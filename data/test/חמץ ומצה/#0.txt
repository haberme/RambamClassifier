והעולשין והתמכה והחרחבונה והמרור כל אחד מחמשת מיני ירק אלו נקרא מרור ואם אכל מאחד מהן או מחמשתן כזית יצא והוא שיהיו לחין ויוצאין בקלח שלהן אפילו יבש ואם שלקן או כבשן או בישלן אין יוצא בהן סידור עשיית מצוות אלו בליל חמישה עשר כך הוא בתחילה מביאין כוס לכל אחד ואחד ומברך בורא פרי הגפן ואומר עליו קידוש היום וזמן ושותה ואחר כך מברך על נטילת ידיים ונוטל ידיו ומביאין שולחן ערוך ועליו מרור וירק אחר ומצה וחרוסת וגופו של כבש הפסח ובשר חגיגה של יום ארבעה עשר ובזמן הזה מביאין על השולחן שני מיני בשר אחד זכר לפסח