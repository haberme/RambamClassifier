פי שבטילה העדות כולה מפני שהן כת אחת הואיל ונפסל מקצתה נפסלה כולה העיד האחד ונחקרה עדותו ואמר השני אף אני כמוהו או שאמר הין וכיוצא בזה והוזמו שניהם הרי שניהם נהרגין או לוקין או משלמין שכל עד שאמר אחר עדות חברו הין הרי זה כמי שנחקר והעיד כמו שהעיד חברו ואין לעדים זוממין שגגה לפי שאין בהן מעשה לפיכך אין צריכין התראה כמו שביארנו כשם שהשניים מזימין את המאה אם העידו המאה בבת אחת כך הן מזימין אותן אפילו היו חמישים כת ובאו שניים אחר שניים כיצד כת שהעידה על ראובן שהרג שמעון בירושלים ובאו שני עדים והזימוה ובאה