או שקורין בית לבית ולכל שסביבותיו ולכל שעל גביו הולכין אחר לשון אנשי המקום וכן הדין במוכר חצר או שדה או עיר או מיטלטלין בכול הולכין אחר השמות הערוכות בפי הכול וזה עיקר גדול בכל דברי משא ומתן הולכין אחר לשון בני אדם באותו המקום ואחר המנהג אבל מקום שאין בו מנהג ידוע ולא שמות מיוחדין אלא יש שקורין כך ויש שקורין כך עושים כמו שפירשו חכמים בפרקים אלו המוכר את הספינה מכר את התורן ואת הנס ואת העגינין שלה ואת כל המשוטין המנהיגין אותה ואת הכבש והאסכלה שעולין בהן לספינה ויורדין עליהן ואת בית המים שבתוכה אבל לא מכר