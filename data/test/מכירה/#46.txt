בוודאי שהמוכר גדול פחות מבן עשרים שמכר קרקע אביו חוזר ומוציא מיד הלוקח בין קודם עשרים בין לאחר עשרים ומוציא מן הלוקח כל הפירות שאכל ואם הוציא הוצאות או שנטע וזרע שמין לו ומחזיר את השאר כדין זה הורו רבותיי ואני אומר שאפילו קטן שמכר קרקע מנכסי אביו וכשנעשה בן עשרים לא מיחה אינו יכול לחזור שכיון שלקח המעות ונשתמש הלוקח בקרקע זו בפניו כשהוא בן עשרים ולא מיחה נתקיימה ביד הלוקח שהרי רצה בממכרו השיכור מקחו מקח וממכרו ממכר ומתנותיו קיימין ואם הגיע לשכרותו של לוט והוא השיכור שעושה ואינו יודע מה יעשה אין מעשיו כלום והרי הוא כשוטה