מכר את הבקר מכר את הבקר לא מכר את העגלה ואין הדמים ראיה בכל אלו הדברים וכיוצא בהן ואין הדמים ראיה שאם טעה בכדי שהדעת נוטה יש לו הוניה או ביטול מקח כדין כל מוכר ולוקח ואם טעה בכדי שאין הדעת נוטה לא בטל המקח שזו מתנה נתן לו ואין לו אלא החמור בלא שקים וכן כל כיוצא בזה אין מביאין בו ראיה מן הדמים המוכר את השפחה מכר כלים שעליה אפילו הם מאה אבל לא מכר לא את השירים ולא את הנזמים ולא את הטבעות ולא את הקטלאות שבצווארה ואם אמר לו שפחה וכל מה שעליה אני מוכר לך