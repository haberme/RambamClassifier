וכן האומר לחברו פרדס אני מוכר לך אפילו אין בו רימונים הגיעו והוא שייקרא פרדס וכן כל כיוצא בזה וכל הדברים האלו במקום שאין מנהג כמו שביארנו אבל במקום שיש מנהג הלוך אחר מנהג המדינה ואחר לשון רוב אנשי המקום הידועה להן שלושה אין מקחן מקח ואין ממכרן ממכר דין תורה החירש והשוטה והקטן אבל חכמים תיקנו שיהיה החירש והקטן נושא ונותן במיטלטלין ומעשיו קיימין משום כדי חייו החירש כיצד נושא ונותן חירש שאינו לא שומע ולא מדבר או שמדבר ואינו שומע כלום מוכר ולוקח ברמיזה במיטלטלין אבל לא בקרקע אף במיטלטלין לא יתקיימו מעשיו עד שבודקין אותו בדיקות רבות