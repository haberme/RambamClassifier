ומתיישבין בדבר אילם ששומע ואינו מדבר או מי שנשתתק מקחו מקח וממכרו ממכר ומתנותיו קיימות בכול בין במיטלטלין בין בקרקע והוא שייבדק כדרך שבודקין לגיטין או יכתוב בכתב ידו השוטה אין מקחו מקח ואין ממכרו ממכר ואין מתנה ממתנותיו קיימת ובית דין מעמידים אפטרופוס לשוטים כדרך שמעמידין לקטנים מי שהוא עת שוטה ועת שפוי כגון אלו הנכפין בעת שהוא שפוי כל מעשיו קיימין וזוכה לעצמו ולאחרים ככל בן דעת וצריכין העדים לחקור הדבר היטב שמא בסוף שפייותו ובתחילת שטייותו עשה מה שעשה קטן עד שש שנים אין הקניתו לאחרים כלום ומשש שנים עד שיגדיל בודקין אותו אם יודע בטיב משא